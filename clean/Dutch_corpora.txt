['(\'Assepasser die de zilveren eenden van de trol stal\', 3341, \'327B\', \'Dutch\', \'Er was eens een arme man, die drie zonen had. Toen hij gestorven was, wilden de twee oudste zonen de wereld in om hun geluk te beproeven. Maar de jongste wilden ze niet mee hebben. "Jij!" zeiden ze, "jij deugt nergens anders voor dan om in de as te wroeten." - "Dan ga ik maar alleen," zei Assepasser. De beide oudere broers gingen op weg en kwamen langs het koninklijk slot, waar ze in dienst werden genomen. De een bij de opperstalmeester en de ander bij de oppertuinman.<p>Assepasser toog ook op weg en nam een grote meeltrog mee; de enige, die zijn ouders hun hadden nagelaten en waar de beide anderen zich niet voor interesseerden. Hij was wel zwaar en moeilijk te dragen maar Assepasser wilde hem toch ook niet achterlaten. Toen hij een poosje gelopen had, kwam ook hij bij het koninklijk slot en vroeg daar of ze hem niet in dienst konden nemen. Ze antwoordden, dat ze hem niet nodig hadden, maar hij vroeg het zo bescheiden en vriendelijk, dat hij ten slotte toch toestemming kreeg in de keuken mee te helpen. Hij mocht water en hout voor de keukenmeid aandragen. Assepasser was handig en vlijtig en het duurde dan ook niet lang of iedereen hield van hem. Maar zijn beide broers waren lui en daarom kregen zij veel slaag en weinig loon en zo kwam het, dat zij jaloers op Assepasser werden, toen ze zagen dat het hem zoveel beter ging.<p>Vlak tegenover het slot, aan de andere kant van een groot meer, woonde een trol; die bezat zeven zilveren eenden die in het meer rondzwommen en vanuit het koninklijk slot gezien konden worden. De koning had dikwijls gewenst ze zelf te bezitten en op een goede dag zeiden de beide broers tegen de opperstalmeester: "Onze broer heeft gezegd, dat als hij wil, hij de koning die zilveren eenden wel zou kunnen verschaffen." Iedereen begrijpt dat het niet lang duurde of de opperstalmeester had het de koning overgebriefd. De koning riep toen Assepasser bij zich binnen en zei: "Je broers vertellen, dat jij me die zilveren eenden kunt verschaffen en nu zul je het doen ook." - "Daar heb ik anders nooit over gesproken, zelfs niet over gedacht," zei de jongen.<p>Maar de koning bleef op zijn stuk staan. "Je hebt het gezegd, en nu zul je het doen ook," riep hij. "Ja, ja," zei de jongen "als het dan niet anders is, geef me dan een kwart tonnetje rogge en een kwart tonnetje tarwe mee, dan zal ik het proberen." Die kreeg hij en hij laadde alles in de meeltrog, die hij van thuis had meegenomen, de trog schoof hij in het water en zo roeide hij naar de overkant. Daar aangekomen, stapte hij op de oever en begon om zich heen te strooien, en ten slotte wist hij de eenden, al strooiende, in de trog te lokken. Vervolgens roeide hij zo snel hij kon terug. Toen hij midden op het meer was, kwam de trol naar buiten en kreeg hem in het oog. "Ga jij er met mijn zilveren eenden vandoor?" riep hij. "Ja-a!" schreeuwde de jongen terug. "Kom je nog terug?" vroeg de trol. "Dat zou wel eens kunnen," zei de jongen.<p>Toen hij met de zilveren eenden bij de koning terug was gekomen, raakte hij nog meer bemind op het koninklijk slot en de koning zelf zei dat het knap gedaan was. Maar zijn broers werden nog bozer en jaloerser op hem. En toen kwamen ze op de gedachte, de opperstalmeester te vertellen dat hij nu weer had gezegd, dat hij de koning de trollendeken met een zilveren ruit en een gouden ruit en een gouden ruit en een zilveren ruit kon verschaffen, als hij wilde. En het duurde ook ditmaal niet lang of de opperstalmeester had het de koning verteld. De koning zei toen tegen de jongen, dat zijn broers hadden verteld, dat hij hem de deken van de trol met de zilveren en gouden ruiten kon verschaffen, als hij wilde. Nu zou hij het doen ook, anders zou hij het leven erbij inschieten. Assepasser antwoordde, dat hij er zelfs niet over had gedacht. Maar het hielp niets en toen vroeg hij drie dagen tijd om zich te beraden.<p>Toen deze om waren, roeide hij weer in de meeltrog over, drentelde wat heen en weer op de oever en hield ondertussen een oogje op het trollenslot. Na lang wachten zag hij, dat zij van de trollenberg de deken buiten hingen om te luchten. Toen ze weer binnen waren, nam Assepasser zijn kans waar, kaapte de deken mee en roeide zo snel hij kon weer weg. Toen hij midden op het meer was gekomen, kwam de trol naar buiten en kreeg hem in het oog. "Ben jij niet dezelfde, die mijn zilveren eenden heeft gestolen?" riep de trol. "Ja-a!," schreeuwde de jongen. "Kom je nog vaker terug, zeg?" - "Kan best gebeuren," riep de jongen.<p>Toen hij met die prachtige gouden en zilveren geruite deken terugkeerde, ging iedereen nog meer van hem houden en werd hij lakei bij de koning zelf. Daardoor werden de beide andere broers nog bozer en om zich te wreken verzonnen ze weer wat nieuws en zeiden tegen de opperstalmeester: "Nu heeft onze broer weer gezegd dat hij de koning best de gouden harp zou kunnen verschaffen, die de trol bezit. Die harp is zo, dat iedereen vrolijk gestemd wordt als hij haar maar even hoort, ook al is hij nog zo bedroefd." Wel, de opperstalmeester vertelde het de koning meteen en die zei tegen de jongen: "Als je dat hebt gezegd, zul je het doen ook. Als je het kunt zul je de prinses en het halve rijk krijgen. Maar als je het niet kunt, zul je er je leven bij inschieten." - "Ik heb zoiets nooit gezegd of zelfs maar gedacht," antwoordde Assepasser. "Maar er zal wel niets anders opzitten; ik zal het wel moeten proberen. Maar zes dagen heb ik nodig om een plan te maken." Ja, die zou hij krijgen.<p>Maar toen ze om waren moest hij dan ook op weg. Hij stak een spijker, een pin van berkehout en een eindje kaars in zijn zak en roeide over. Vervolgens bleef hij voor de trollenberg heen en weer drentelen. Na een poosje kwam de trol naar buiten en kreeg hem in het oog. "Ben jij niet degene, die mijn zilveren eenden heeft gestolen?" brulde de trol. "Ja," zei de jongen. "Ben jij ook degene die mijn deken met de zilveren en gouden ruiten heeft meegenomen?" vroeg de trol. "Ja," zei de jongen.<p>Toen pakte de trol de jongen in zijn kraag en sleepte hem de berg in. "Wel, mijn dochter," zei hij. "Nu heb ik eindelijk die jongen te pakken gekregen, die mijn zilveren eenden en de deken met de zilveren en gouden ruiten heeft gestolen. Zet hem in het varkenskot om hem vet te mesten, dan zullen we hem binnenkort slachten en de hele familie op het feestmaal uitnodigen." Daar was ze meteen voor te vinden. Ze zette hem in het varkenskot, en daar zat hij acht dagen en acht nachten; hij kreeg het lekkerste eten wat hij zich maar kon wensen en ook zoveel drank als hij maar wou.<p>Toen de acht dagen om waren, zei de trol tegen zijn dochter, dat ze maar eens naar het varkenskot moest gaan en hem in zijn pink snijden, dan konden ze zien of hij al vet genoeg was. Zij naar het varkenskot. "Kom eens met je pink te voorschijn," zei ze, maar Assepasser stak de spijker naar buiten en daar sneed ze dan ook op. "O, hij is nog zo hard als ijzer," zei de dochter van de trol tegen haar vader. "Het is nog niks met hem gedaan." Acht dagen later weer hetzelfde, met dit verschil, dat Assepasser nu de berkehouten pin naar buiten stak. "Een beetje beter is hij wel," zei ze, toen ze weer bij de trol binnenkwam, "maar toch is hij nog zo taai als hout." Acht dagen later zei de trol weer, dat zij maar eens naar het varkenskot moest gaan om te kijken of hij nog niet vet genoeg was. "Kom eens met je pink te voorschijn!" zei de trollendochter tegen de jongen die in het varkenskot zat. Ditmaal stak Assepasser het eindje kaars naar buiten. "Nu kan het ermee door," zei ze. "Mooi zo!" zei de trol, "dan ga ik er nu op uit om de familie voor het feestmaal uit te nodigen. Ondertussen slacht je hem. De ene helft braad je en de andere helft kook je."<p>Toen de trol goed en wel weg was, stond de dochter op en ging een groot lang slagersmes slijpen. "Moet je me dáármee slachten?" vroeg de jongen. "Ja," zei de dochter van de trol. "Maar dat is helemaal niet scherp genoeg," zei de jongen. "Zal ik het eens voor je slijpen, dan hoef je niet zoveel kracht te zetten." Zij overhandigde hem het mes en hij aan het slijpen. "Laat ik het nu eens even op je vlecht proberen," zei de jongen, "ik geloof dat het nu goed genoeg is." Dat mocht. Maar op hetzelfde ogenblik, dat hij haar vlecht greep, boog hij haar hoofd achterover en sneed het af en vervolgens kookte hij haar ene helft en braadde de andere en zette alles op tafel. Toen trok hij haar kleren aan en ging in een hoekje zitten.<p>Toen de trol met zijn gasten thuis kwam, zei hij tegen zijn dochter - want hij dacht, dat het zijn dochter was, die daar zat - dat ze ook een stukje moest komen proeven. "Nee," antwoordde de jongen. "Ik moet geen eten. Ik ben in zo&#039;n naargeestige en droeve stemming." - "O, daar weet jij toch anders wel raad op," zei de trol. "Neem de gouden harp en speel een deuntje!" - "Ja, maar waar is die ook al weer?" vroeg Assepasser. "Dat zul je toch wel weten; je hebt haar immers laatst nog gebruikt. Ze hangt daar toch boven de deur!" zei de trol.<p>De jongen liet zich dat geen tweemaal zeggen. Hij nam de harp, liep er mee uit en in en speelde onderhand. Maar op zeker moment, toen geen trol op hem lette, schoof hij de meeltrog snel het meer in en roeide zo hard weg, dat het water er van opschuimde. Na een poosje vond de trol, dat zijn dochter toch wel wat al te lang wegbleef en ging hij naar buiten om te zien wat er aan de hand was. En toen kreeg hij de jongen, die met zijn trog al een heel eind het meer op was, in het oog. "Ben jij degene, die mijn zeven zilveren eenden heeft gestolen?" riep de trol. "Ja-a!" schreeuwde Assepasser. "Ook dezelfde, die mijn deken met de zilveren en gouden ruiten heeft meegenomen?" - "Ja!" schreeuwde Assepasser. - "Heb je dan nu soms mijn gouden harp ook gestolen?" riep de trol. "Ja, dat kon wel eens zo zijn!" schreeuwde de jongen terug. "Maar ik heb je toch opgegeten?" - "Nee, dat was je dochter," antwoordde de jongen. Toen de trol dat hoorde, werd hij zo uitzinnig van woede, dat hij barstte.<p>En toen roeide Assepasser vlug nog even terug en nam nog een hele hoop goud en zilver mee, net zoveel als de trog kon dragen. Toen hij met de gouden harp op het koninklijk slot aankwam, kreeg hij de koningsdochter en het halve rijk, net als de koning hem had beloofd. En zijn broers bewees hij vele weldaden, want hij meende, dat zij met wat zij hadden gezegd, alleen maar zijn bestwil voor ogen hadden gehad.<br>\')', '(\'Assepoester (De glazen muiltjes)\', 3570, \'510A\', \'Dutch\', \'Er was eens een edelman, die trouwde voor de tweede keer, maar met een vrouw die zo hooghartig en trots was als er nog nooit een bestaan had. Zij had twee dochters van hetzelfde slag als zij, die in alles haar evenbeeld waren. Van zijn kant had de edelman ook een dochter, maar die was een toonbeeld van zachtheid en goedheid; daarin leek zij op haar moeder die de liefste vrouw van de wereld was geweest.<p>De bruiloft was nauwelijks voorbij of de stiefmoeder liet haar slechte luimen al meteen de vrije loop. Zij kon de goede eigenschappen van dat jonge kind niet uitstaan, want daardoor werden haar eigen dochters nog des te hatelijker. Zij droeg haar het smerigste werk in de huishouding op. Zij moest de vaat doen, de trappen boenen en de kamers van Mevrouw en de jongedames aanvegen. Zij sliep helemaal boven in de nok van het huis, op een oude matras in een zolderkamertje, terwijl haar zusters kamers met parketvloeren hadden, bedden in de nieuwste stijl en spiegels waar ze zich van het hoofd tot de voeten in konden bekijken. Het arme meisje verdroeg dit alles geduldig en durfde er zich bij haar vader niet over te beklagen, want die zou haar beknord hebben omdat zijn vrouw hem helemaal onder de duim had.<p>Als zij met haar werk klaar was dan ging ze in een hoekje van de haard in de as zitten, zodat iedereen in het huis haar Assepoester noemde. Niettemin was Assepoester in haar afgedragen kleren toch honderdmaal mooier dan haar zusters, ook al waren die nog zo prachtig uitgedost.<p>Nu gebeurde het dat de zoon van de koning een bal gaf en er alle voorname mensen voor uitnodigde. De twee zusters werden ook uitgenodigd, want zij behoorden tot de aanzienlijkste dames van het land. Wat waren zij in hun schik en druk in de weer met het uitkiezen van de kleren en de kapsels die hun het best zouden staan. Maar voor Assepoester was het weer nieuwe arbeid want zij moest het linnen van haar zusters strijken en plooitjes in hun manchetten vouwen. Ze spraken over niets anders dan wat voor kleren ze zouden aandoen. De oudste zei: "Ik trek mijn rode fluwelen japon met het engelse borduurwerk aan."<p>"En ik," zei de jongste, "ik ga in mijn gewone japon maar daarover heen doe ik mijn goudgebloemde mantel aan en mijn diamanten ketting. Zo iets zie je ook niet iedere dag."<p>Ze lieten de beroemdste kapster komen om hun kanten mutsen op te steken en kochten de duurste schoonheidsmiddeltjes. Toen riepen ze Assepoester en vroegen haar wat zij ervan vond, want zij had een goede smaak. Assepoester gaf hun raad zo goed ze kon en bood hun aan om hun kapsel te verzorgen, en dat wilden zij maar al te graag.<p>Terwijl zij daarmee bezig was zeiden zij haar: "Assepoester, zou je ook graag naar het bal willen?"<p>"Ach, dames, u spot alleen maar met mij; daar hoor ik niet thuis."<p>"Je hebt gelijk; de mensen zouden hard beginnen te lachen als ze een Assepoester naar het bal zagen gaan."<p>Ieder ander dan Assepoester zou ze nu met opzet verkeerd gekapt hebben; maar zij was een goed meisje en ze maakte het kapsel onberispelijk in orde. Twee dagen lang aten ze bijna niets, zo opgewonden waren zij van vreugde. Ze braken bijna een dozijn veters bij het inrijgen, omdat ze hun middeltje nog dunner wilden maken, en ze stonden voortdurend voor de spiegel. Eindelijk was de langverwachte dag aangebroken; ze vertrokken en Assepoester keek hen na zo lang ze kon. Toen ze uit het gezicht verdwenen waren, begon ze te huilen. Haar peettante, die haar helemaal in tranen aantrof, vroeg haar wat er aan scheelde.<p>"Ik zou zo graag... ik zou zo graag..."<p>Ze huilde zo erg, dat ze niet meer uit haar woorden kon komen. Haar peettante, die eigenlijk een fee was, zei: "Je zou zo graag naar het bal gaan, is het niet?"<p>"Ach, ja," zei Assepoester zuchtend.<p>"Goed, als je een braaf meisje blijft zal ik zorgen dat je er heen kunt." Zij nam haar mee naar haar kamer en zei: "Ga naar de tuin en haal voor mij een pompoen." Assepoester ging dadelijk de mooiste pompoen plukken die ze maar kon vinden en bracht hem naar haar peettante, al begreep zij er niets van wat die pompoen met haar wens te maken had om naar het bal te gaan. Haar peettante holde hem uit tot er niets van overbleef dan de schil, die raakte zij even met haar toverstokje aan en de pompoen was meteen veranderd in een prachtige gouden koets.<p>Toen ging zij in de muizenval kijken, daar zaten zes muizen in, nog springlevend. Zij zei tegen Assepoester dat ze het klepje van de muizenval omhoog moest houden, iedere muis die eruit kwam gaf zij toen een tikje met haar toverstaf en hij werd meteen in een mooi paard veranderd; zo kreeg ze een prachtig span van zes schimmels, grijs met witte vlekken.<p>Daar zij niet wist hoe ze aan een koetsier moest komen, zei Assepoester: "Ik zal eens in de ratteval gaan kijken, misschien zit er een rat in, daar kunnen we dan een koetsier van maken."<p>"Dat is een goed idee," zei haar peettante, "ga maar kijken." Assepoester bracht haar de rattenval; er zaten drie dikke ratten in. De fee nam er een uit, die de grootste snorharen had en toen ze hem aanraakte veranderde hij in een dikke koetsier, met de mooiste knevel die je je maar kunt voorstellen. Vervolgens zei zij tot haar: "Ga naar de tuin, daar zul je achter de gieter zes hagedissen vinden; breng die maar hier." Assepoester was er nauwelijks mee terug of haar peettante veranderde ze in zes lakeien in rode livrei, die aanstonds achter op de koets klommen en er zich vasthielden alsof zij hun leven lang niets anders gedaan hadden.<p>Toen zei de fee tot Assepoester: "Ziezo, daar heb je nu alles om naar het bal te gaan; ben je nu tevreden?"<p>"Ja maar, moet ik er dan zó heengaan, in mijn vuile kleren?" Haar peettante hoefde niets anders te doen dan haar even met haar stokje aan te raken en op hetzelfde ogenblik waren haar kleren veranderd in een japon van goud- en zilverdraad, bezaaid met edelstenen; tenslotte gaf ze haar nog een paar glazen muiltjes, zo fraai als je maar denken kunt.<p>Toen zij zo prachtig was uitgedost steeg zij in de koets; maar haar peettante drukte haar op het hart, dat zij in geen geval langer dan klokslag twaalf mocht blijven; zij waarschuwde haar, als ze ook maar een ogenblikje langer op het bal zou blijven, dan zou haar karos weer een pompoen worden, haar paarden weer muizen en haar lakeien hagedissen, en ook haar oude kleren zouden weer te voorschijn komen.<p>De zoon van de koning, die van zijn paleiswacht het bericht kreeg dat er zo juist een onbekende prinses in vol ornaat was aangekomen, trad naar buiten om haar te begroeten. Hij reikte haar de hand bij het uitstappen uit de karos en leidde haar naar de zaal waar het gezelschap zich bevond. Toen viel er een diepe stilte; de muziek hield op met spelen en de gasten met dansen, zo waren alle blikken geboeid door de grote schoonheid van die onbekende. Men hoorde niets anders dan een zacht gemompel: "O, wat is zij mooi!" Zelfs de koning, zo oud als hij was, kon zijn ogen niet van haar afhouden, en hij zei zachtjes tegen de koningin, dat het lang geleden was sinds hij een zo schone en lieftallige dame gezien had. Alle dames keken nauwlettend naar haar kapsel en haar kleding, om het morgen precies zo te laten namaken, als er tenminste zulke mooie stoffen te vinden waren en kleermakers die hun vak zo goed verstonden.<p>De zoon van de koning leidde haar naar de ereplaats en vroeg haar ten dans. Zij danste met zoveel bevalligheid dat men haar nog meer bewonderde. Er werden heerlijke spijzen rondgediend, maar die jonge prins at er niets van, want hij moest alsmaar naar haar kijken. Zij ging ook bij haar zusters zitten en bewees hun allerlei attenties, zij deelde met hen de sinaasappelen en citroenen die de prins haar had gegeven, wat hen zeer verbaasde, want zij kenden haar in het geheel niet.<p>Toen Assepoester de klok kwart voor twaalf hoorde slaan maakte zij een diepe buiging voor het gezelschap en verdween zo vlug zij kon. Zodra ze thuiskwam ging ze naar haar peettante om haar te bedanken en te vragen of ze de volgende avond weer naar het bal mocht, omdat de zoon van de koning haar had uitgenodigd.<p>Terwijl ze nog bezig was haar peettante te vertellen wat er allemaal op het bal gebeurd was, klopten de twee zusters op de deur; Assepoester ging opendoen. "Wat komen jullie laat thuis," zei ze gapend, terwijl zij in haar ogen wreef en zich uitrekte alsof ze zo juist wakker was geworden. Intussen had ze nog geen moment aan slapen gedacht, sinds ze elkaar verlaten hadden.<p>"Als je op het bal was geweest," zei een van haar zusters, "dan zou je je geen ogenblik verveeld hebben; er is een prinses gekomen, zo beeldschoon als je nog nooit gezien hebt; zij was een en al vriendelijkheid tegen ons en heeft ons sinaasappelen en citroenen gegeven."<p>Assepoester was opgetogen van blijdschap en vroeg hun de naam van die prinses, maar zij zeiden dat niemand haar kende en dat de zoon van de koning dat heel jammer vond en alles ter wereld zou willen geven om te weten wie zij was. Assepoester glimlachte en zei hun: "Was zij dan zo mooi? M&#039;n hemel, wat zijn jullie gelukkig! Zou ik haar ook eens kunnen zien? Ach, freule Javotte, leen mij uw gele japon, die u gewoon door de week draagt."<p>"Toe maar," zei freule Javotte, "dat kun je denken! Mijn jurk lenen aan zo&#039;n smerige Assepoester als jij! Ik zou wel gek zijn!"<p>Assepoester had die weigering wel verwacht en zij was er blij om, want zij zou niet geweten hebben wat zij doen moest als haar zuster zo goed was geweest om haar die jurk te lenen.<p>De volgende dag waren de twee zusters weer op het bal en Assepoester ook, maar nu nog mooier uitgedost dan de eerste keer. De zoon van de koning bleef voortdurend vlak bij haar en hield niet op haar allerlei complimenten te maken. De jonge dame verveelde zich geen moment en vergat wat haar peettante haar zo op het hart had gedrukt; plotseling hoorde zij de eerste slag van twaalf, terwijl ze nog dacht dat het pas elf uur was: zij stond meteen op en snelde heen, zo licht als een hinde. De prins liep haar achterna, maar kon haar niet inhalen. In haar haast verloor zij een van haar glazen muiltjes, dat de prins voorzichtig opraapte. Buiten adem kwam Assepoester thuis, zonder koets, zonder lakeien en in haar oude kleren; van al haar pracht was er niets anders overgebleven dan een van haar glazen muiltjes, precies gelijk aan dat wat ze verloren had.<p>Men vroeg aan de wachters van de paleispoort of zij niet een prinses naar buiten hadden zien komen, zij zeiden dat zij niemand hadden gezien behalve een jong meisje, dat er heel armelijk uitzag en meer op een boerin dan op een jongedame leek.<p>Toen de twee zusters van het bal terugkwamen, vroeg Assepoester hun of zij zich weer zo goed geamuseerd hadden en of de schone dame er weer was geweest; zij zeiden van ja, maar ze was weggevlucht zodra het middernacht had geslagen, en wel zo overhaast dat zij een van haar glazen muiltjes had laten vallen, de zoon van de koning had het opgeraapt en de rest van het bal had hij niets anders gedaan dan er naar kijken. Zonder twijfel was hij smoorlijk verliefd op de schone dame van wie dat schoentje was.<p>Zij spraken de waarheid; want een paar dagen later liet de zoon van de koning met trompetgeschal omroepen dat hij zou trouwen met een vrouw die een voetje had dat precies in dat muiltje paste. Eerst werd het bij de prinsessen geprobeerd, vervolgens bij de hertoginnen en toen bij de hele hofhouding, maar vergeefs. Ze kwamen ook bij de twee zusters, die alle mogelijke moeite deden om hun voet in het muiltje te krijgen, maar het lukte niet. Assepoester stond er bij te kijken, zij herkende haar schoentje en zei lachend: "Laat mij ook eens proberen of het mij past!"<p>Haar zusters begonnen te lachen en haar voor de gek te houden.<p>De edelman, die het muiltje moest aanpassen, keek Assepoester oplettend aan en omdat hij haar heel mooi vond, zei hij dat zij er ook recht op had, want hij had de opdracht het bij alle meisjes te proberen. Hij liet Assepoester plaats nemen en toen hij het muiltje aan haar voetje schoof zag hij, dat ze er zonder moeite in kon en dat het haar als gegoten zat. Groot was de verbazing van de twee zusters, maar die werd nog groter toen Assepoester uit de zak van haar schort het andere muiltje te voorschijn haalde en het aan haar voet deed. Daarop verscheen haar peettante, die met haar toverstokje de kleren van Assepoester aanraakte, zodat ze nóg prachtiger werden dan de vorige keer.<p>Toen herkenden de twee zusters haar als de schone dame, die zij op het bal gezien hadden. Zij wierpen zich voor haar op de grond om haar vergiffenis te vragen dat ze haar zo slecht behandeld hadden. Assepoester liet ze opstaan, omhelsde hen en zei dat ze hun van harte vergiffenis schonk en dat ze voortaan altijd van haar moesten houden.<p>Zo reed men haar, in haar prachtige statiekleed, naar de prins. Hij vond haar nog mooier dan ooit en een paar dagen later trouwde hij met haar. Assepoester, die even vriendelijk als mooi was, liet haar twee zusters in het paleis komen en nog diezelfde dag huwde zij hen uit aan twee voorname heren van het hof.<br>\')', '(\'Baba Jaga\', 3007, \'510A\', \'Dutch\', \'Er leefde eens een oude man met zijn vrouw; hij werd weduwnaar en trouwde opnieuw, maar van de eerste vrouw had hij een meisje overgehouden. De boze stiefmoeder hield niet van haar, sloeg haar en overlegde bij zichzelf hoe ze haar helemaal kon laten verdwijnen. Eens ging de vader op reis. Toen zei de stiefmoeder tegen het meisje: "Ga naar je tante, mijn kind, en vraag haar een naald en een draad om voor jezelf een hemdje te naaien." Maar die tante was de Baba Jaga Knokig Bot.<br>Het meisje was echter niet dom en ging eerst naar haar eigen tante. "Dag, tante." - "Dag, kindje. Waarom ben je gekomen?" - "Moeder stuurt me naar haar zuster, om daar een naald en een draad te vragen - ik moet er een hemdje mee naaien." Toen gaf de tante haar deze raad: "Daar zal een berkenboompje in je ogen slaan, nichtje - bind er een lintje om. Een poort zal daar knarsen en dichtslaan - giet wat olie op de scharnieren. Daar zullen honden je aanvallen - gooi hun brood toe. Daar zal een kater je ogen willen uitkrabben - geef hem wat ham."<br>Het meisje ging op weg; ze liep en liep en kwam bij een hutje; en daarin zat de Baba Jaga Knokig Bot te weven. "Goedendag, tantetje." - "Goedendag, nichtje." "Moeder stuurt me om u een naald en een draad te vragen - ik moet een hemdje naaien." - "Goed. Ga intussen zitten weven." Het meisje zette zich aan het weefgetouw, maar de Baba Jaga ging naar buiten en zei tegen haar dienstmeid: "Ga het badhuis stoken, en was mijn nicht zoals het hoort. Morgen wil ik mijn ontbijt met haar doen." Het meisje zat er meer dood dan levend bij, en smeekte de meid: "Goede vrouw, steek minder hout in brand, giet er water overheen en breng het water in een zeef." En ze gaf haar een doekje ten geschenke.<br>Intussen stond de Baba Jaga te wachten; ze ging naar het raam en vroeg: "Weef je, nichtje, weef je, liefje?" - "Ik weef, tantetje, ik weef, lieve." De Baba Jaga ging weer weg van het raam. Maar het meisje gaf ham aan de kater en vroeg hem: "Is het mogelijk hier weg te komen?" - "Daar heb je een kam en een handdoek," zei de kater. "Neem ze en loop hard. De Baba Jaga zal je achterna komen, maar dan moet je je oor op de grond leggen en luisteren of ze dichtbij is. Werp in dat geval eerst de handdoek op de grond - die wordt een brede, brede rivier. En als de Baba Jaga de rivier oversteekt en je blijft achtervolgen, moet je weer je oor op de grond leggen. Wanneer je dan hoort dat ze al dichtbij is, gooi je de kam weg - hij wordt een dicht, dicht bos; daar komt ze niet doorheen."<br>Het meisje nam de handdoek en de kam en liep weg. De honden wilden haar bijten, maar zij wierp hun brood toe, en ze lieten haar gaan. De poort wilde dichtslaan, maar ze goot olie op de scharnieren, en ze liet haar gaan. De berkenboom wilde haar de ogen uitsteken, maar zij bond er een lintje om, en de berk liet haar gaan. Intussen zat de kater aan de weefstoel, en haalde de draden meer door elkaar dan dat hij weefde. De Baba Jaga kwam bij het raam en vroeg: "Weef je, nichtje, weef je, liefje?" - "Ik weef, tante, ik weef, lieve," antwoordde de kater met een grove stem.<br>De Baba Jaga snelde de hut in en zag dat het meisje weg was. Ze sloeg de kater en schold hem uit omdat hij het meisje niet haar ogen had uitgekrabd. "Hoe lang dien ik je nu al," zei de kater, "en je hebt me zelfs geen beentje gegeven, maar van haar heb ik ham gekregen." De Baba Jaga raasde tegen de honden, tegen de poort, tegen de berk en tegen haar dienstmeid, ze schold ze uit en sloeg ze. Maar de honden zeiden: "Hoe lang dienen we je nu al niet, en je hebt ons zelfs geen aangebrand korstje toegeworpen, maar zij heeft ons brood gegeven." De poort zei: "Hoe lang dien ik je nu al niet, en je hebt zelfs geen water op mijn scharnieren gegoten, maar zij heeft er olie op gedaan." De berk zei: "Hoe lang dien ik je nu al, en je hebt nooit ook maar een draadje om me heen gedaan, maar zij heeft een lintje om me gebonden." En de meid zei: "Hoe lang dien ik je nu al niet, en je hebt me zelfs geen vodje gegeven; maar zij heeft me een doekje cadeau gedaan."<br>Baba Jaga Knokig Bot ging vlug in een vijzel zitten, dreef die aan met de stamper, veegde haar sporen uit met de bezem en snelde achter het meisje aan. Maar dit legde haar oor op de grond en hoorde dat de Baba Jaga haar achtervolgde en al dichtbij was. Toen nam ze de handdoek, wierp die op de grond, en er ontstond een brede, brede rivier. De Baba Jaga reed tot aan de rivier en knarsetandde van woede. Ze keerde naar huis terug, nam haar ossen mee en dreef ze naar de rivier. De ossen dronken de hele rivier leeg, en de Baba Jaga hervatte de achtervolging. Het meisje legde haar oor op de grond en hoorde dat de Baba Jaga dichtbij was. Toen wierp ze de kam op de grond en deze werd een schrikwekkend dicht bos. De Baba Jaga begon er aan te knagen, maar hoe hard ze ook knaagde, ze kon er niet doorkomen.<br>Intussen was de oude man thuisgekomen. Hij vroeg: "Waar is mijn dochter?" - "Ze is naar haar tante gegaan," zei de stiefmoeder. Een beetje later kwam ook het meisje er hard aanlopen. "Waar ben je geweest?" vroeg haar vader. "Ach, vadertje," zei ze, "zo en zo - moedertje heeft me naar tante gezonden om een naald en een draad te vragen - ik moest een hemdje naaien. Maar die tante is de Baba Jaga, en ze wilde me opeten." - "Hoe ben je weggekomen, dochtertje?" - "Dat is zo gegaan..." vertelde het meisje. En toen de oude man alles had vernomen, werd hij zo boos op zijn vrouw dat hij haar doodschoot.\')', '(\'Blauwbaard\', 3842, \'312\', \'Dutch\', \'Er was eens een man die op het platteland en in de stad mooie huizen bezat. En dat niet alleen: hij had ook nog een heleboel zilver en goud, mooie meubels met borduursel op de zittingen en vergulde koetsen. Maar jammer genoeg had hij een blauwe baard. Dat maakte hem zo lelijk dat alle vrouwen en meisjes wegliepen als hij eraan kwam.<p>Een van zijn buren, een deftige dame, had twee heel mooie dochters. Hij vroeg die mevrouw of hij met een van hen mocht trouwen; het kon hem niet schelen met welke. Maar de twee meisjes wilden dat niet. Want, behalve dat van die baard, was er nog een reden voor: hun walging en afschuw. Het idee, dat hij al met verschillende vrouwen getrouwd was geweest en dat niemand wist waar die gebleven waren.<p>Om toch nog hun liefde te winnen, nodigde Blauwbaard de meisjes uit om een week in een van zijn buitenhuizen te komen logeren. Zij mochten hun moeder, drie of vier vriendinnen en ook nog wat andere jonge mensen uit de buurt meenemen. Dat deden zij. Een week lang hadden zij erg veel plezier. Zij hadden feestjes, gingen jagen en vissen en kregen allerlei heerlijke dingen te eten. Zij gingen geen enkele nacht naar bed, omdat zij het veel te druk hadden met spelletjes doen en pret maken. Kortom: het was allemaal zo fijn, dat de jongste dochter begon te denken dat hun gastheer toch wel een aardige man was.<p>Zodra zij weer thuis waren, vond de bruiloft plaats. Ongeveer een maand later vertelde Blauwbaard zijn vrouw, dat hij voor minstens zes weken op reis ging, omdat hij belangrijke zaken moest doen. Hij zei, dat zij maar haar best moest doen om zich tijdens zijn afwezigheid niet te vervelen en hij stelde voor, dat zij een paar vriendinnen te logeren zou vragen om dan samen veel plezier te maken.<p>"Hier zijn de sleutels van de grote voorraadkamers waarin mijn mooiste meubels staan," zei hij. "En deze sleutels zijn van de kasten waarin het zilveren en gouden vaatwerk ligt dat wij alleen op feestdagen gebruiken; deze sleutels zijn van de brandkasten waarin mijn goud, mijn zilver en mijn geld ligt; met deze sleutel kun je de kisten met juwelen open maken; en hier heb je de sleutel waarmee je in alle kamers kunt komen. Maar dit kleine sleuteltje past op het kleine kamertje aan het einde van de gang op de benedenverdieping. Luister nu goed: je mag alles open maken wat je wilt, je mag in alle kamers komen, behalve in dat ene kamertje. Dat verbied ik je ten strengste."<p>Zij beloofde dat zij niet ongehoorzaam zou zijn en nadat Blauwbaard zijn vrouw nog een keer had omhelsd, stapte hij in zijn koets en ging op reis.<p>Het jonge vrouwtje hoefde haar buren en vriendinnen helemaal niet uit te nodigen haar te komen bezoeken. Zij kwamen allemaal uit zich zelf, omdat zij dolgraag alle mooie dingen in dat grote huis wilden zien. Als Blauwbaard thuis was, zouden zij dat nooit durven, maar nu liepen zij alle kamers in en keken in alle kasten.<p>Zij zeiden tegen hun vriendin dat zij het wel heel goed had getroffen en dat zij haar vreselijk benijdden, maar de vrouw van Blauwbaard hoorde dat nauwelijks. Die wilde alleen maar verschrikkelijk graag weten wat er in het kleine kamertje op de benedenverdieping was. Zij was zo vreselijk nieuwsgierig dat zij bijna over haar eigen voeten struikelde toen zij de trap afholde.<p>Bij de deur van het kleine kamertje gekomen, bleef zij even staan. Zij dacht aan wat haar man had gezegd, maar zij kon haar nieuwsgierigheid niet bedwingen. Zij pakte het sleuteltje en deed met trillende vingers de deur open. Eerst zag zij bijna niets, omdat de luiken dicht waren, maar na een minuutje of zo zag zij een met bloed bevlekte vloer waarop de lijken van enkele vrouwen lagen. Dat waren de vrouwen met wie Blauwbaard was getrouwd en die hij één voor één had vermoord. De vrouw dacht dat zij het van angst zou besterven en het sleuteltje, dat zij uit het slot had getrokken, viel uit haar hand.<p>Zodra zij een beetje van de schrik was bekomen, raapte zij het sleuteltje op, deed de deur op slot en ging naar boven om op haar kamer verder tot bedaren te komen. Maar dat was niet zo gemakkelijk, want ze was wel vreselijk geschrokken. Zij zag dat er bloedvlekken op het sleuteltje zaten en tevergeefs probeerde ze die er af te wassen. Ze waste en boende ze twee, drie keer met zeep en met zand, maar het bloed ging er niet af. Het sleuteltje was namelijk betoverd en het zou haar nooit lukken het weer schoon te krijgen. Als het bloed er aan de ene kant af ging, verscheen het weer aan de andere kant.<p>Diezelfde avond keerde Blauwbaard terug van zijn reis. Hij zei, dat hij onderweg brieven had gekregen waarin stond dat zijn zaken goed waren verlopen en dat hij met een gerust hart naar huis kon gaan. De volgende ochtend vroeg hij zijn vrouw naar de sleutels. Zij gaf hem die meteen, maar haar hand beefde zo, dat hij gemakkelijk kon raden wat er was gebeurd. "Wat is dat!" zei hij. "Hoe komt dat bloed op het sleuteltje?"<p>"Dat weet ik niet!" riep de arme vrouw en zij werd zo wit als krijt.<p>"Weet je dat niet?!" zei Blauwbaard. "Nou, dan weet ik het wel voor je. Jij wilde in het kleine kamertje rondneuzen, hè! Nou, dat mag je dan nog eens doen en dan mag je meteen voorgoed bij de dames blijven die je daar hebt gezien."<p>Bij die woorden wierp de vrouw zich aan de voeten van haar echtgenoot. Zij huilde en smeekte om genade, maar het hart van Blauwbaard was harder dan steen. "Maak je gereed om te sterven," zei hij. "Het zal niet lang meer duren."<p>Zij keek hem met haar betraande ogen aan en zei: "Als ik moet sterven, geef mij dan nog wat tijd om te bidden."<p>"Ik geef je een kwartier," zei Blauwbaard, "maar geen seconde meer."<p>Toen zij alleen was, riep zij haar zuster Anna bij zich, die nog steeds op visite was. "Zuster Anna," zei zij, "ik smeek je, ga helemaal naar boven in de toren en kijk of je onze broers er nog niet aan ziet komen. Ze hebben mij beloofd, dat zij vandaag hier zouden zijn. Als je ze ziet, geef hun dan een teken dat zij zo vlug mogelijk op moeten schieten."<p>Anna haastte zich naar de torentrans en de arme, angstige vrouw riep: "Anna, zuster Anna, zie je nog niets komen?"<p>Maar zuster Anna zei: "Ik zie alleen de zon, die het zo stoffig maakt, en het gras, dat groen is."<p>Intussen had Blauwbaard een groot zwaard gehaald en hij schreeuwde tegen zijn vrouw: "Kom ogenblikkelijk naar beneden, of moet ik je komen halen?"<p>"Nog eventjes, alsjeblieft," riep zijn vrouw terug. En weer vroeg zij aan haar zuster: "Anna, zie je nog niets komen?"<p>En zuster Anna antwoordde: "Ik zie alleen maar de zon, die het zo stoffig maakt, en het gras, dat groen is."<p>"Kom onmiddellijk naar beneden," brulde Blauwbaard. "Anders kom ik naar boven."<p>"Ik kom eraan, ik kom eraan," antwoordde zijn vrouw. En zij riep: "Anna, zuster Anna, zie je nog niets komen?"<p>"Ik zie een grote stofwolk, die deze kant uit komt," riep Anna terug.<p>"Zijn het onze broers?"<p>"Ach nee, lief zusje, ik zie nu dat het een kudde schapen is."<p>"Kom je of kom je niet?" schreeuwde Blauwbaard.<p>"Nog één minuutje," zei zijn vrouw. En zij riep: "Anna, zuster Anna, zie je nog niets komen?"<p>"Ik zie twee ruiters," zei haar zuster. "Maar zij zijn nog een heel eind weg."<p>"De hemel zij dank," zei de arme vrouw vol vreugde. "Dat zijn onze broers. Ik zal proberen ze een teken te geven, dat ze op moeten schieten."<p>Nu brulde Blauwbaard zo hard van woede, dat het hele huis er van trilde. De angstige vrouw ging naar beneden en wierp zich zelf opnieuw aan zijn voeten. Tranen stroomden over haar wangen en haar haren vielen voor haar gezicht.<p>"Dat gejammer helpt je niets," zei Blauwbaard. "Je moet sterven." Hij greep haar met zijn ene hand bij haar haren vast en wilde haar met zijn zwaard onthoofden. De arme vrouw smeekte hem nog heel even te wachten. "Nee," zei hij, "beveel je zelf in Gods liefde aan." En bij die woorden wilde hij haar doden.<p>Op datzelfde ogenblik werd er zo hard op de deur gebonsd, dat Blauwbaard van schrik niet toe kon slaan. Met getrokken zwaarden stormden er twee ruiters naar binnen. Blauwbaard herkende de broers van zijn vrouw en hij holde meteen weg om zichzelf in veiligheid te brengen. Maar de broers achtervolgden hem en nog voordat hij bij de trap was, haalden zij hem in. Zij doorboorden hem met hun zwaarden en lieten hem dood liggen. De arme vrouw was van angst bijna net zo dood als haar man en zij had niet eens de kracht meer om op te staan en haar broers te verwelkomen.<p>De vrouw van Blauwbaard erfde al zijn rijkdommen. Een gedeelte ervan gebruikte zij om haar zuster Anna te laten trouwen met een man die al heel lang van haar hield. Ook haar broers gaf zij een heleboel geld, om zich een positie als kapitein te verwerven. De rest hield zij zelf om met een hele brave man te trouwen. Die zorgde ervoor, dat zij al gauw niet meer terugdacht aan de verschrikkelijke dingen die zij in het huis van Blauwbaard had beleefd.<br>\')', "('De aap en de vissers', 9571, '38', 'Dutch', 'Een aap zat in een hoge boom en zag vissers hun net uitgooien in de rivier en bekeek wat ze deden. Toen ze het net achterlieten en enige passen verder hun maal opaten, kwam hij naar beneden en probeerde ze na te doen – wat apen altijd proberen. Maar toen hij het net aanraakte raakte hij erin verstrikt en liep gevaar te verdrinken. “Mijn straf is een rechtvaardige,” dacht hij, “voor het proberen te vissen zonder te hebben geleerd hoe.”')", '(\'De Geertruivogel\', 3336, \'751A\', \'Dutch\', \'In de goede, oude tijd toen Onze-Lieve-Heer en Petrus nog op aarde wandelden, kwamen ze ook eens bij een vrouw, die zat te bakken. Zij heette Geertrui, en had een rode muts op haar hoofd.<p>Daar zij al een eind hadden afgelegd en honger hadden, vroeg Onze-Lieve-Heer haar vriendelijk om een lefse te mogen proeven. Ja, dat mocht. Ze nam een beetje deeg en rolde het uit. Toch werd het nog zo groot, dat het het hele ronde bakblik besloeg. Nee, die lefse werd te groot; die kreeg hij niet. Ze nam nu wat minder deeg; maar toen ze dat uitgerold en op het bakblik had gedaan, was die lefse ook te groot, ook die mocht hij niet hebben. De derde maal nam ze nog minder deeg, een heel, heel klein stukje; maar ook deze keer werd de lefse te groot. "Ja, dan heb ik jullie niets te geven," zei Geertrui. "Jullie moeten maar weggaan, want de lefsen worden allemaal te groot."<p>Toen werd Onze-Lieve-Heer toornig en zei: "Omdat je mij zo weinig hebt gegund, zul je een vogel worden en je droge voedsel tussen schors en hout vandaan halen, en alleen maar te drinken krijgen wanneer het regent."<p>En meteen nadat hij de laatste woorden had gezegd, veranderde ze in de Geertruivogel, en vloog van de deegplank door de schoorsteen weg. En nog heden ten dage kun je haar met haar rode mutsje en pikzwarte lijfje - omdat de pijp haar zwart had gemaakt - zien rondvliegen. Ze hakt en pikt maar in de bomen naar voedsel, en fluit als het gaat regenen: want ze heeft altijd dorst, en dan weet ze, dat ze drinken krijgt.<br>\')', '(\'De gelaarsde kat\', 3841, \'545B\', \'Dutch\', \'Een molenaar liet aan zijn drie zoons niets anders na dan zijn molen, zijn ezel en zijn kat. De erfenis was gauw verdeeld, de notaris en de procureur kwamen er niet eens aan te pas, want die zouden immers het schamele erfgoed al meteen hebben opgeslokt. De oudste zoon kreeg de molen, de tweede de ezel en voor de jongste bleef er niets anders over dan de kat. <p>De laatste was ontroostbaar dat hij zo karig bedeeld was. "Mijn broers," zei hij, "kunnen behoorlijk hun brood verdienen wanneer ze samen gaan doen, maar als ik de kat heb opgegeten en van zijn vel handschoenen heb laten maken, dan moet ik van honger sterven." <p>De kat had deze woorden gehoord, maar deed net alsof hij niets merkte en zei hem op kalme en bedaarde toon: "Wees maar niet bedroefd, meester, u hoeft mij alleen maar een zak te geven en een paar laarzen voor mij te laten maken om ermee door het kreupelhout te lopen, en u zult zien dat u er niet zo slecht bent afgekomen als u denkt." <p>Hoewel de eigenaar van de kat er niet veel waarde aan hechtte, had hij hem toch vaak zulke staaltjes van lenigheid zien uithalen om ratten en muizen te vangen, waarbij hij aan zijn voorpoten ging hangen of zich onder het meel verborg en net deed alsof hij dood was, dat hij er nu toch niet helemaal aan twijfelde of het beest hem misschien in zijn ellende zou kunnen helpen. <p>Toen de kat gekregen had wat hij vroeg, trok hij parmantig de laarzen aan, hing de zak om zijn nek, hield de koorden met zijn twee voorpoten vast en ging naar een konijnenberg waar het wemelde van konijnen. Hij deed wat zemelen en koolblaadjes in zijn zak, ging toen liggen alsof hij dood was en wachtte tot er een of ander jong konijn, dat nog weinig ervaring met de listen dezer wereld had, in de zak zou kruipen om te eten wat er in was. <p>Nauwelijks lag hij daar of hij kreeg al zijn zin. Een jong en onbezonnen konijn kroop de zak in, de kat trok onmiddellijk de koorden dicht, greep hem vast en sloeg hem zonder pardon dood. <p>Vol trots op zijn prooi ging hij naar de koning en verlangde hem te spreken. Men leidde hem naar de kamer van Zijne Majesteit; bij het binnentreden maakte hij een diepe buiging voor de koning en sprak: "Sire, hier is een wild konijn dat ik u, in opdracht van de Markies van Carabas (zo luidde de naam die hij zijn meester beliefde te geven) kom aanbieden." <p>"Zeg aan uw meester," antwoordde de koning, "dat ik hem dank en dat hij mij een groot plezier heeft gedaan." <p>Op een andere keer verborg hij zich in een korenveld en hield zijn zak steeds open en toen er twee patrijzen in waren gegaan, trok hij de koorden dicht en ving ze allebei. Daarna ging hij ze de koning aanbieden, zoals hij het ook met het konijn had gedaan. <p>De koning aanvaardde de patrijzen weer met genoegen en liet hem een drinkgeld geven. Twee of drie maanden ging de kat zo door met de koning van tijd tot tijd wildbraad uit de jachtbuit van zijn meester aan te bieden. Op een dag, toen hij wist dat de koning een rijtoer zou maken langs de boorden van de rivier, tezamen met zijn dochter, die de mooiste prinses ter wereld was, zei hij tegen zijn meester: "Als u mijn raad wilt opvolgen, dan is uw fortuin gemaakt. U hoeft niets anders te doen dan te gaan baden in de rivier, op een plek die ik u zal wijzen, en mij maar verder mijn gang te laten gaan." <p>De Markies van Carabas deed wat zijn kat hem aanraadde, zonder te weten waar het goed voor was. Terwijl hij daar aan het baden was, kwam de koning voorbij en de kat begon zo hard als hij maar kon te roepen: "Help! Help! De Markies van Carabas verdrinkt!" <p>Op dat geroep stak de koning zijn hoofd uit het portierraampje van het rijtuig en toen hij de kat herkende die hem zo vaak jachtwild had gebracht, beval hij aan zijn lijfwacht om zo vlug mogelijk de Markies van Carabas te hulp te snellen. <p>Terwijl men de arme markies uit de rivier haalde, naderde de kat de koets en zei tegen de koning dat er dieven waren gekomen, terwijl de markies aan het baden was, en die hadden al zijn kleren gestolen, hoewel hij uit alle macht &#039;Houd de dief!&#039; had geroepen. (Het slimme dier had de kleren onder een grote hoop stenen verstopt). De koning gaf dadelijk aan de dienaren van zijn garderobe bevel om voor de Markies van Carabas een van zijn mooiste kostuums te gaan halen. De koning overlaadde hem met vriendelijkheden en daar de prachtige kleren die hij zo juist gekregen had, hem uitstekend stonden (want hij was knap en welgeschapen) vond de dochter van de koning hem heel aardig en nauwelijks had de Markies van Carabas haar twee of drie keer eerbiedig maar toch enigszins teder aangekeken, of ze was al tot over haar oren op hem verliefd. De koning wenste dat hij in zijn koets stapte en met de rijtoer meeging. De kat, die opgetogen was toen hij merkte dat zijn plan zo goed lukte, liep vooruit en kwam bij een aantal boeren die bezig waren een grasveld te maaien. Hij sprak tot hen: "Brave lieden, jullie moeten tegen de koning zeggen dat het veld, waar je aan het maaien bent, van de Markies van Carabas is, want anders zullen jullie allemaal in stukjes worden gehakt." <p>Inderdaad vroeg de koning van wie het weiland was, dat ze aan het maaien waren. "Van de Markies van Carabas," riepen zij allen tegelijk, want ze waren bang geworden voor de bedreigingen van de kat. <p>"U hebt daar een mooi stuk grondbezit," zei de koning tegen de Markies van Carabas. <p>"U ziet wel, sire," antwoordde de Markies, "dat het een weiland is, dat elk jaar heel wat opbrengt." <p>De kat, die aldoor vooruit liep, zag toen een groep boeren die aan de oogst bezig waren en zei tegen hen: "Brave lieden, als je niet zegt dat al dat koren van de Markies van Carabas is, zul je allemaal in stukjes worden gehakt." De koning, die een ogenblik later voorbijreed, wilde weten van wie dat koren was, dat hij daar zag. "Dat is van de Markies van Carabas," antwoordden de boeren en de koning was er wederom over verheugd - en de Markies ook. De kat, die voor de koets uitliep, zei steeds weer hetzelfde tot allen die hij tegenkwam en de koning was een en al verbazing over de uitgestrekte bezittingen van de Markies van Carabas. <p>Tenslotte kwam de kat bij een prachtig kasteel, het eigendom van een reus, die schatrijk was, want al de landerijen waar de koning langs was gereden, behoorden bij dat kasteel. De kat zorgde eerst dat hij te weten kwam wie die reus was en wat hij zo al kon. Toen verlangde hij hem te spreken, en zei dat hij niet zo vlak langs het kasteel voorbij wilde gaan, zonder de eer te hebben hem zijn opwachting te maken. <p>De reus ontving hem zo hoffelijk als een reus maar kan en liet hem plaats nemen. <p>"Er wordt beweerd," zei de kat, "dat u de gave bezit om u te kunnen veranderen in allerlei soorten van dieren. Bijvoorbeeld dat u zich kunt veranderen in een leeuw of een olifant." <p>"Dat is waar," antwoordde de reus bars, "en om het te bewijzen zal ik mij in een leeuw veranderen." <p>De kat schrok zo hevig toen hij plotseling een leeuw voor zich zag staan, dat hij onmiddellijk de dakgoot in klom, maar het ging moeizaam en gevaarlijk, vanwege zijn laarzen, die er niet voor deugden om ermee over de dakpannen te lopen. <p>Na een tijdje, toen hij gezien had dat de reus weer zijn eigen gestalte had aangenomen, kwam de kat naar beneden en bekende dat hij geweldig bang was geweest. "Ze hebben mij ook nog verzekerd," zei de kat, "maar ik kan het bijna niet geloven, dat u zelfs de kunst verstaat om u in hele kleine dieren te veranderen, bijvoorbeeld een rat of een muis. Ik moet u eerlijk zeggen: dat lijkt mij onmogelijk." <p>"Onmogelijk?" hernam de reus, "dat zul je eens zien!" En op hetzelfde ogenblik veranderde hij zich in een muis die over de vloer trippelde. Zodra de kat dat had gezien, sprong hij er op af en at hem op. <p>Ondertussen reed de koning langs het prachtige kasteel van de reus en wilde er binnen gaan. Toen de kat het ratelen van de wielen over de valbrug hoorde, liep hij hem tegemoet en zei tegen de koning: "Ik heet uwe majesteit welkom in het kasteel van de Markies van Carabas." <p>"Wat! Mijnheer de Markies," riep de koning, "is dit kasteel ook al van u? Zo iets moois als deze binnenplaats en al die gebouwen er omheen zag ik nog nooit. Als u mij toestaat, laten wij het dan eens van binnen bezichtigen." De markies reikte de jonge prinses de hand en volgde de koning die voorop liep. Zij kwamen in een grote zaal waar een heerlijke maaltijd gereed stond, die de reus had laten klaarmaken voor zijn vrienden, die hem die dag zouden bezoeken, maar die niet naar binnen durfden te gaan omdat ze wisten dat de koning er was. <p>De koning was verrukt over de goede eigenschappen van de Markies van Carabas, en zijn dochter ook, want die stond al helemaal in vuur en vlam voor hem, en toen hij de uitgestrekte goederen zag die de markies bezat zei hij tot hem, nadat hij vijf of zes glazen wijn had gedronken: "Het hangt maar van u af, meneer de Markies, om mijn schoonzoon te worden." <p>De markies maakte een diepe buiging en aanvaardde de eer die de koning hem bewees. En nog diezelfde dag trouwde hij met de prinses. De kat werd een voornaam edelman en joeg voortaan alleen nog maar op muizen voor zijn plezier.<br>\')', '(\'De huismuis en de bergmuis\', 3338, \'112\', \'Dutch\', \'Er waren eens een huismuis en een bergmuis, die elkaar aan de rand van een bos ontmoetten. De bergmuis zat er in hazelaarsstruiken noten te kraken.<p>"De Here zegene je arbeid!" zei de huismuis. "Zie ik goed, moet ik zo ver nog bloedverwanten tegenkomen?" vroeg ze.<p>"Dat kon wel eens," zei de bergmuis.<p>"Je vergaart noten, en neemt ze mee naar huis," zei de huismuis.<p>"Dat moet ik wel doen, willen we de winter kunnen doorkomen," antwoordde de bergmuis.<p>"De dop is groot, en de noot dik van &#039;t jaar, een hongerige maag is daar wel mee gediend," zei de huismuis.<p>"Daar zeg je de waarheid," zei de bergmuis, en vertelde, dat ze zo&#039;n plezierig leven leidde en het zo goed had.<p>De huismuis vond, dat ze het zelf beter had. Maar de bergmuis bleef bij wat ze had gezegd, en zei, dat het nergens zo goed was als in de bossen en de bergen, en dat ze het zelf het best had. De huismuis zei, dat zij het het best had, en daar konden ze het niet over eens worden. Ten slotte beloofden ze elkaar, dat ze elkaar met Kerstmis zouden opzoeken, dan konden ze zien en proeven wie het het best had.<p>De huismuis zou het eerst op bezoek gaan en bij de bergmuis op haar kerstmaal verschijnen. Ze trippelde door bossen en diepe dalen, want hoewel de bergmuis voor de winter omlaag was gekomen, was de weg toch nog lang en moeilijk. Ze had tegenslag en de sneeuw was diep en los, zodat ze al moe en hongerig was voor ze aankwam.<p>"Nu zal het heerlijk zijn om eens wat te eten te krijgen," dacht ze, toen ze er eindelijk was. De bergmuis had heel wat bij elkaar gegaard: pitten van noten en naaktvaren en wortels, en nog heel veel ander lekkers, dat in bos en veld groeit. Ze bewaarde het in een hol diep onder de grond, zodat het er niet koud was, en vlak bij was een wel, die de hele winter open bleef, zodat ze zoveel water kon drinken als ze maar wou.<p>Er was van alles genoeg, en ze aten lekker en veel; maar de huismuis vond het toch eigenlijk maar schamele kost. "Hiermee kun je het leven rekken," zei ze, "maar meer ook niet. Nu moet je eens gauw een tegenbezoek komen maken en proeven wat wij eten," nodigde ze haar uit. Ja, dat zou ze doen, en het duurde niet lang of ze kwam.<p>Toen had de huismuis van alle kerstkost, waar de vrouw des huizes mee gemorst had, omdat ze in de kersttijd een beetje licht in het hoofd was geweest van het vele bier, wat vergaard: ze had stukjes kaas en boter en kaarsvet, stukjes zachte lefse met boter en stukjes van zure-room-broodjes en nog veel meer lekkers. In de nap onder de kraan van de bierton had ze drinken genoeg, en haar hele kamer was vol lekkere hapjes. Ze aten lekker en namen het er goed van, en het scheen alsof de maag van de bergmuis geen bodem had: zulke kost had ze nog nooit geproefd!<p>Toen kreeg ze dorst, want het eten was pikant en vet geweest, zei ze, en nu moest ze eens drinken. "Het bier staat niet ver weg," zei de huismuis, "hier kun je drinken." En ze sprong op de rand van de nap en leste haar dorst. Maar meer dronk ze ook niet, want zij kende het kerstbier, en wist, dat het sterk was. Maar de bergmuis vond het een heerlijk drinken, zij had ook nooit wat anders dan water geproefd, en ze nam de ene slok na de andere. Maar zij kon niet tegen dit sterke kerstbier. Ze was dronken toen ze van de nap af sprong en haar hoofd en haar pootjes sloegen op hol, zodat ze de ene bierton op, en de andere af huppelde en rende, en ze op de planken tussen koppen en kroezen begon te dansen en draaien en te piepen en jammeren alsof ze dronken en krankzinnig was - en dronken was ze dan ook. "Je moet je niet net gedragen of je pas door een prins uit de berg bent verlost," zei de huismuis. "Maak toch niet zo&#039;n lawaai en burengerucht. We hebben hier een harde veldwachter," zei ze. De bergmuis zei, dat alle veldwachters haar koud lieten.<p>Maar de kat zat op het kelderluik op de loer en hoorde het gepraat en spektakel. Op hetzelfde ogenblik, dat de vrouw het luik oplichtte, omdat ze een schaal bier moest gaan tappen, glipte de kat de kelder in en sloeg de bergmuis aan haar klauw. En toen werd er een ander liedje gezongen. De huismuis rende haar holletje in, en zat daar veilig en zag, dat de bergmuis eensklaps nuchter was geworden toen ze de klauwen van de kat voelde.<p>"O, lieve veldwachter, o, lieve veldwachter, wees me genadig en spaar mijn leven, dan zal ik je een verhaaltje vertellen," zei ze. "Laat horen!" zei de kat.<p>"Er waren eens twee hele, kleine muisjes," zei de bergmuis, en ze piepte jammerlijk langzaam, want ze wilde er zo lang mogelijk over doen. "Dan waren ze niet alleen," zei de kat kort en nors. "En toen hadden we een boutje, dat we zouden braden." - "Dan leden jullie geen honger," zei de kat. "En toen legden we het op het dak, opdat het wat kon afkoelen," zei de bergmuis. "Dan verbrandden jullie je tong niet," zei de kat. "En toen kwamen de vos en de kraai en aten het op," piepte de bergmuis. "En nu eet ik jou op!" zei de kat.<p>Maar op hetzelfde ogenblik liet de vrouw het kelderluik dichtvallen, waardoor de kat schrok en ze de muis losliet. En wip, was de bergmuis in het holletje van de huismuis. Daarvandaan liep een gang de sneeuw in, en de bergmuis bleef heus niet lang meer napraten. "Dit noem jij nu het goed hebben! En jij wilt beweren, dat je het plezierigst leeft?" zei ze tot de huismuis. "De Heer zegene mij dan maar met wat minder in plaats van me zo&#039;n groot huis en zo&#039;n grijpklauw van een veldwachter te geven. Het scheelde toch zeker maar een haar of ik was er mijn kostelijk leven bij ingeschoten!" zei de bergmuis en ze glipte weg.\')', "('De kat en de vos', 4881, '105', 'Dutch', 'Als twee heilige boontjes gingen Reynaert<br>en Tybaert samen op bedevaart,<br>als twee tartuffes boordevol vleierij,<br>twee vrekkige slijmerds die tijdens hun reis<br>kraakten menige vogel en gapten menige kaas<br>en ze speelden daarbij baas boven baas.<br>De weg was lang en vervelend bijgevolg.<br>Hij werd met gekibbel ingekort.<br>Gekibbel verwijdert van ons verveling,<br>zonder gekibbel is &#039;t leven een saaie bedoening.<br>De twee pelgrims om ter meest<br>schreeuwden zich hun kelen hees.<br>Na een felle twist hadden ze het over elkaar.<br>De vos zei tot de kat ten einde raad:<br>- Vriend, je acht je zeer slim en zeer geslepen,<br>maar ben je zo goed als ik? Ken jij de knepen<br>die ik heb in mijn mars? - Neen niet, beslist,<br>want ik heb in mijn mars slechts één enkele list<br>maar hij is er wel duizend waard.<br>En om strijd begon de vos Reynaert<br>weer te kibbelen met Tybaert<br>van ‘welles’ en ‘nietes’ en zo een lange tijd.<br>Een meute maakte een einde aan hun strijd.<br>De kat zei tot de vos: - Zoek nu, vriend,<br>dat je vlug een feilloze strijdlist vindt<br>in je mars of in je berekend brein.<br>Ziehier wat mijn verweer zal zijn.<br>Na deze woorden klom hij vlug in één der bomen.<br>De vos ook trachtte te ontkomen,<br>hij kroop in wel honderd holen, liep overal heen,<br>zette de honden op &#039;t verkeerde been,<br>zocht overal een veilige toevluchtplaats<br>maar helaas zonder het verhoopte resultaat.<br>Men rookte hem uit en toen hij uit<br>een hol te voorschijn sprong grepen hem als buit<br>twee jachthonden<br>die hem zonder pardon verslonden.<br> <br>Een teveel aan uitwegen verknoeit vaak een zaak,<br>men verliest tijd bij &#039;t kiezen, men probeert en draalt')", "('De kraai en de vos', 9532, '57', 'Dutch', 'Een kraai zat in de boom met een stukje vlees in zijn bek dat hij had gestolen. Een vos die hem zag nam zich voor het vlees te bemachtigen. Hij stond onder de boom en begon de kraai te vertellen wat een mooie grote vogel hij was. Hij zou de koning moeten zijn van de vogels zei de vos, en hij zou zeker koning worden wanneer hij ook een stem zou hebben. De kraai was zo gretig om aan te tonen dat hij een stem had, dat hij het vlees liet vallen, en kraaide voor alles dat hij waard was. De vos rende er op af, greep het vlees en zei hem: “Als je hersens had kunnen combineren met je andere kwaliteiten dan zou je een ideale koning kunnen zijn.”')", '(\'De krekel en de mier\', 4282, \'280A\', \'Dutch\', \'De krekel sjirpte dag en nacht, zo lang het zomer was,<br>Wijl buurvrouw mier bedrijvig op en neer kroop door &#039;t gras <br>"Ik vrolijk je wat op," zei hij. "Kom, luister naar mijn lied."<br>Zij schudde nijdig met haar kop: "Een mier die luiert niet!"<br>Toen na een tijd de vrieswind kwam, hield onze krekel op.<br>Geen larfje of geen sprietje meer: droef schudde hij zijn kop. <br>Doorkoud en hongerig kroop hij naar &#039;t warme mierennest.<br>"Ach, juffrouw mier, geef alsjeblieft wat eten voor de rest<br>Van deze barre winter. Ik betaal met rente terug,<br>Nog vóór augustus, krekelwoord en zweren doe &#039;k niet vlug!" <br>"Je weet dat ik aan niemand leen,"<br>Zei buurvrouw mier toen heel gemeen.<br>"Wat deed je toen de zon nog straalde<br>En ik mijn voorraad binnenhaalde?" <br>"Ik zong voor jou," zei zacht de krekel. <br>"Daaraan heb ik als mier een hekel! <br>Toen zong je en nu ben je arm.<br>Dus dans nu maar, dan krijg je &#039;t warm!"<br>Wie leeft van kunst gaat door voor gek. <br>Vaak lijdt hij honger en gebrek.\')', "('De landrat, de kikker en de havik', 9567, '278', 'Dutch', 'Een landrat sloot toen hij bang was vriendschap met een kikker die een gemene truc met hem uithaalde. Hij bond de poten van de rat aan die van zichzelf. Ze begonnen op het land een maaltijd te vergaren. Maar toen ze bij de rand van een vijver kwamen, sprong de kikker erin. Hij had een goede tijd in het water en kwaakte onophoudelijk, terwijl de ongelukkige rat, die met hem mee werd gesleurd, een buik vol water slikte en verdronk. Het dode lichaam zat nog vast aan de poten van de kikker. Een havik zag het en greep het met zijn klauwen, en de kikker, die zich niet los kon wurmen, werd ermee opgetild. Dus de havik at ook hem op.')", "('De leeuw en de muis', 9057, '75', 'Dutch', 'Een leeuw die in in zijn hol lag te slapen, werd wakker van een muis die over zijn gezicht rende. Hij werd boos, greep de muis met zijn klauw en stond op het punt hem te doden. De doodsbange muis smeekte hem jammerend zijn leven te sparen. ‘Laat me alstublieft gaan,’ huilde hij, ‘en ik zal ooit nog eens je goedheid belonen.’ Het idee dat zo&#039;n onbelangrijk schepsel ooit in staat zou zijn iets voor hem te doen vond de leeuw zo amusant dat hij luid moest lachen, en goed gehumeurd liet hij hem gaan. Maar uiteindelijk kreeg de muis een kans. Op een dag raakte de leeuw verstrikt in een net dat daar door enkele jagers was uitgezet om wild te vangen, en de muis hoorde en herkende zijn woedend gebrul en rende erheen. Zonder aarzelen begon hij de touwen door te knabbelen met zijn tandjes, en slaagde erin de leeuw in een mum van tijd te bevrijden. ‘Zo!’ zei de muis, jij lachte mij uit toen ik je beloofde dat ik je zou terugbetalen: maar zie je wel, zelfs een muis kan een leeuw helpen.’<br>')", "('De leeuw, de ezel en de vos', 9535, '51', 'Dutch', 'Een leeuw, een ezel en een vos sloegen een verbond en gingen jagen. Toen ze een tijdje bezig waren geweest beval de leeuw de ezel om de opbrengst te verdelen. De ezel verdeelde het in drie gelijke delen en vroeg de leeuw de eerste keus te nemen – waarop de leeuw in zijn woede hem besprong en opat. Toen vroeg hij de vos om het te verdelen. De vos verzamelde bijna alles op een hoop, liet slechts wat kleine stukjes over voor zichzelf, en vroeg de leeuw een keus te maken. De leeuw vroeg wie hem het delen zo had geleerd. “Wat er gebeurde met de ezel” antwoordde hij.')", "('De muis en de leeuw', 9561, '75', 'Dutch', 'Eem muis rende eens over het lichaam van een slapende leeuw. Hij werd wakker en greep de muis en was van plan hem op te eten. Maar toen de muis bedelde om gespaard te blijven en beloofde hem terug te betalen als hij hem zou vrijlaten, liet hij hem gaan. Niet lang daarna was deze dienstbaarheid de reden dat zijn leven gespaard bleef. Gevangen door jagers werd hij vastgebonden met een touw aan een boom. De muis hoorde zijn gegrom en rende naar de plek een knaagde het touw door. “Je lachte me de vorige keer uit,” zei hij, “omdat je niet verwachtte dat ik je zou terug betalen. Nu zie je dat zelfs muizen dienstbaar zijn.”')", '(\'De nieuwe kleren van de keizer\', 2055, \'1620\', \'Dutch\', \'Vele jaren geleden leefde er een keizer die zo vreselijk veel van mooie, nieuwe kleren hield dat hij al zijn geld uit gaf om zich mooi te maken. Hij bekommerde zich niet om zijn soldaten, en het theater of een rijtoer in het bos vond hij alleen maar leuk om zijn nieuwe kleren te laten zien. Voor ieder uur van de dag had hij een ander gewaad, en zoals je over een koning zegt dat hij in de ministerraad is, zo zeiden ze hier altijd: "De keizer is in zijn kleedkamer!" <p>In de grote stad waar hij woonde was het leven heel genoeglijk. Iedere dag waren er vreemdelingen en op een dag kwamen er twee bedriegers, die zich voor wevers uitgaven en zeiden dat ze de mooiste stoffen konden weven die je je maar denken kon. Niet alleen de kleuren en het patroon waren ongelooflijk mooi, maar ook hadden de kleren die ervan gemaakt waren, de wonderbaarlijke eigenschap dat ze onzichtbaar waren voor iedereen die niet voor zijn ambt deugde of die onvergeeflijk dom was. Wat een fijne kleren, dacht de keizer. Als ik die aan heb, kan ik erachter komen wie er in mijn rijk niet deugt voor zijn ambt en dan kan ik de knappen van de dommen onderscheiden. Die stof moet ik meteen laten weven! En hij gaf de bedriegers een flink handgeld, zodat ze met hun werk konden beginnen. Ze zetten ook twee weefgetouwen op en deden alsof ze werkten, maar er zat helemaal niets op het weefgetouw. Brutaalweg vroegen ze om de fijnste zijde en het prachtigste goud; dat stopten ze in hun eigen zak en ze werkten aan de lege weefgetouwen, en dat nog wel tot diep in de nacht. <p>"Nu zou ik eigenlijk toch wel eens willen weten hoever ze zijn met de stof," dacht de keizer, maar het werd hem wel een beetje vreemd te moede als hij eraan dacht dat wie dom was of niet voor zijn ambt deugde, de stof helemaal niet kon zien. Hij wist natuurlijk wel dat hij voor zichzelf niets te vrezen had, maar bij wilde toch liever eerst iemand anders sturen om te zien hoe het ermee stond. Alle mensen in de hele stad wisten welke wonderbaarlijke kracht de stof had en iedereen was erop gebrand om te zien hoe slecht of dom zijn buurman was. <p>"Ik stuur mijn oude, eerlijke minister naar de wevers!" dacht de keizer. ï¿½Die kan het best zien hoe de stof wordt, want hij heeft verstand en niemand doet zijn werk beter dan hij!"<p>Toen trad de brave, oude minister de zaal binnen waar de twee bedriegers aan de lege weefgetouwen zaten te werken. ï¿½De hemel beware me!" dacht de oude minister en hij sperde zijn ogen wijd open. ï¿½Ik zie niets!" Maar dat zei hij niet. <p>De beide bedriegers verzochten hem dichterbij te komen en vroegen hem of het geen mooi patroon was en of het geen prachtige kleuren waren. Toen wezen ze naar het lege weefgetouw en de arme, oude minister sperde zijn ogen steeds verder open, maar hij zag niets, want er was niets. "Lieve hemel!" dacht hij. "Zou ik dom zijn? Dat had ik nooit gedacht en dat mag geen mens weten! Zou ik niet deugen voor mijn ambt? Ik kan ze toch niet vertellen dat ik de stof niet kan zien!" <p>"Nou, u zegt zo weinig!" zei de ï¿½ï¿½n, die aan het weven was. <p>"O, maar het is prachtig! Gewoonweg schitterend!" zei de oude minister en hij keek door zijn bril. "Dat patroon en die kleuren! Ja, ik zal aan de keizer zeggen dat het mij bijzonder goed bevalt!" <p>"O, dat doet ons plezier," zeiden de twee wevers en nu noemden ze de kleuren en ze beschreven het bijzondere patroon. De oude minister lette goed op, zodat hij dat kon navertellen als hij bij de keizer kwam, en dat deed hij. <p>Nu verlangden de bedriegers meer geld, meer zijde en goud; dat hadden ze nodig voor het weven. Ze staken alles in hun eigen zak, er kwam geen draad aan het weefgetouw, maar ze gingen nog steeds door met weven aan het lege weefgetouw. <p>De keizer stuurde weldra weer een brave raadsheer om te zien hoe het met het weven ging en of de stof gauw klaar was. Het verging hem net als de minister, hij keek en keek, maar omdat er niets anders was dan lege weefgetouwen, zag hij niets. <p>"En, is het geen prachtig stuk stof?" vroegen de bedriegers en ze vertelden over het prachtige patroon dat er helemaal niet was. "Dom ben ik niet," dacht de man. "Zou ik dan niet deugen voor mijn goede ambt? Dat is toch te gek! Maar dat moet je niet laten merken!" En toen prees hij de stof die hij niet zag en verzekerde hen hoe goed de mooie kleuren en het prachtige patroon hem bevielen. "Het is gewoonweg schitterend!" zei hij tegen de keizer. Alle mensen in de stad spraken over de prachtige stof. <p>Toen wilde de keizer zelf ook gaan kijken terwijl de stof nog op het weefgetouw zat. Met een hele schare uitgelezen mannen, waaronder de twee oude, brave raadslieden die er al eerder waren geweest, ging hij naar de listige bedriegers, die nu uit alle macht weefden, maar dat had geen draad om het lijf. <p>"En, is het niet magnifiek?" vroegen de twee brave raadslieden. "Moet Uwe Majesteit eens zien, wat een patroon, wat een kleuren!" En toen wezen ze op het lege weefgetouw, want ze dachten dat de anderen de stof vast wel konden zien. <p>"Wat krijgen we nou?" dacht de keizer. "Ik zie niets! Maar dat is verschrikkelijk! Ben ik dom? Deug ik niet voor het keizerschap? Dit is het vreselijkste dat me kon overkomen!" - "O, het is heel mooi!" zei de keizer. "Het heeft mijn allerhoogste instemming!" En hij knikte tevreden en bekeek het lege weefgetouw, hij wilde niet zeggen dat hij niets kon zien. Het hele gevolg dat hij bij zich had, keek en keek, maar zag al niets meer dan alle anderen. Toch zeiden ze net als de keizer: "O, het is heel mooi!" en ze raadden hem aan van deze nieuwe prachtige stof kleren te laten maken voor de grote optocht die binnenkort zou komen. "Het is magnifiek, schitterend, excellent!" klonk het van mond tot mond en allemaal waren ze er zielstevreden over. De keizer gaf ieder van de bedriegers een ridderorde voor in hun knoopsgat en de titel van weefjonker. <p>De hele nacht vï¿½ï¿½r de ochtend waarop de optocht zou plaatsvinden, bleven de bedriegers op en ze hadden wel zestien kaarsen aan. De mensen konden zien dat ze het druk hadden om de nieuwe kleren van de keizer af te krijgen. Ze deden alsof ze de stof van het weefgetouw haalden, ze knipten met grote scharen in de lucht, ze naaiden met naalden zonder draad en zeiden ten slotte: "Kijk, nu zijn de kleren klaar!" <p>De keizer kwam zelf naar ze toe met zijn voornaamste hovelingen, en de twee bedriegers hielden een arm omhoog alsof ze iets vasthielden en zeiden: "Kijk, hier is de broek. Hier is de jas. Hier de mantel!" en zo verder. "Het is licht als spinrag! Je zou denken dat je niets aanhad, maar dat is juist het bijzondere ervan!" <p>"Ja!" zeiden alle hovelingen. Maar ze zagen niets, want er was niets. <p>"Zou het Uwe Keizerlijke Majesteit aller genadigst behagen uw kleren uit te doen?" vroegen de bedriegers. "Dan zullen we u de nieuwe aantrekken, hier voor deze grote spiegel!" <p>De keizer deed al zijn kleren uit en de bedriegers deden alsof ze hem steeds een van de nieuwe kledingstukken gaven die ze gemaakt zouden hebben, en de keizer stond voor de spiegel te draaien. <p>"Lieve hemel, wat staat dat mooi! Wat zit dat goed!" zeiden ze allemaal. "Wat een patroon! Wat een kleuren! Dat is een kostbaar kostuum!" <p>"Buiten staan ze te wachten met het baldakijn dat in de optocht boven Uwe Majesteits hoofd gehouden wordt!" zei de opperceremoniemeester. "Ik ben ook klaar!" zei de keizer. "Zit het niet goed?" En toen draaide hij nog een keer voor de spiegel alsof hij zijn pracht nog eens goed bekeek. <p>De kamerheren die de sleep moesten dragen, tastten met hun handen over de vloer, alsof ze de sleep opnamen: ze liepen iets in de hoogte te houden, ze durfden niet te laten merken dat ze niets konden zien. <p>En zo liep de keizer in de optocht onder het prachtige baldakijn en alle mensen op straat en voor de ramen zeiden: "Ach heer, wat zijn de nieuwe kleren van de keizer weergaloos, wat een prachtige sleep heeft hij aan zijn mantel! Het zit als gegoten!" Niemand wilde laten merken dat hij niets zag, want dan deugde hij immers niet voor zijn ambt of was hij heel dom. Nog nooit hadden de kleren van de keizer zo&#039;n succes gehad. <p>"Maar hij heeft niets aan!" zei een klein kind. <p>"Ach heer, de waarheid moet je uit een kindermond horen," zei de vader en de ï¿½ï¿½n fluisterde tegen de ander wat het kind zei. <p>"Hij heeft niets aan," zegt een klein kind, "hij heeft niets aan!" <p>"Maar hij heeft helemaal niets aan," riep tenslotte het hele volk. En de keizer kromp ineen, want hij vond dat ze gelijk hadden, maar hij dacht: "Ik moet het maar tot het eind volhouden." <p>En de kamerheren liepen de sleep te dragen die er helemaal niet was.\')', "('De oude leeuw, de wolf en de vos', 9548, '50', 'Dutch', 'Een oude leeuw zag ziek in een grot, en alle dieren kwamen hun koning opzoeken behalve de vos. De wolf greep zijn kans om kwaad te spreken van de vos in het bijzijn van de leeuw door te zeggen dat hij geen respect had voor hun heer en meester, en dat dat de reden was dat hij niet was gekomen. De vos kwam net op tijd binnen om het laatste te horen dat de wolf had gezegd. De leeuw begon kwaad op hem te grommen, maar de vos vroeg om toestemming om zijn verdediging te voeren. “Welke,” vroeg hij, “van de dieren die hier zijn verzameld hebben je ooit ten dienste gestaan zoals ik? Ik ben overal heen gereisd om van dokters een middel te krijgen tegen je ziekte, en ik heb er een gevonden.” De leeuw wilde direct weten wat het middel was. “Je moet een wolf levend villen,” antwoordde de vos, “en de huid omslaan terwijl het nog warm is.” Een moment later was de wolf dood. “Je moet de meester niet uitdagen tot ziekelijk gedrag,” zei de vos lachend, “maar zijn betere gevoelens aanmoedigen.”')", '(\'De prinses op de erwt\', 2014, \'704\', \'Dutch\', \'Er was eens een prins die zo graag een prinses wilde hebben, maar het moest een echte prinses zijn. Hij reisde de hele wereld rond om er één te vinden, maar overal kwam er iets tussen. Prinsessen waren er genoeg, maar of het échte prinsessen waren, daar kon hij nooit helemaal achter komen, altijd was er iets dat niet helemaal in de haak was. Toen kwam hij weer thuis en was erg bedroefd, want hij wilde graag een heuse prinses hebben.<p>Op een avond brak er een verschrikkelijk onweer los; het bliksemde en donderde, de regen stroomde neer: het was vreselijk! Toen werd er aan de stadspoort geklopt en de oude koning ging opendoen.<p>Het was een prinses die buiten stond. Maar, lieve hemel, wat zag ze eruit door de regen en het noodweer! Het water liep uit haar kleren en haren, bij de punt van haar schoen liep het erin en bij de hiel er weer uit; zij zei dat ze een echte prinses was.<p>"Ja, daar zullen we wel achter komen!" dacht de oude koningin, maar ze zei niets. Ze ging haar slaapkamer binnen, nam al het beddengoed weg en legde een erwt op de bodem van het bed, nam toen twintig matrassen, legde die boven op de erwt en toen opnieuw twintig veren bedden boven op de matrassen.<p>Daar moest de prinses nu &#039;s nachts op liggen.<p>&#039;s Morgens vroegen ze haar hoe ze had geslapen.<p>"O, verschrikkelijk slecht!" zei de prinses, "ik heb de hele nacht bijna geen oog dicht gedaan! De hemel weet wat er in mijn bed lag. Ik heb op iets hards gelegen en ik ben over mijn hele lichaam bont en blauw! Het is afschuwelijk!"<p>Toen konden ze zien dat het een echte prinses was omdat ze dóór de twintig matrassen en de twintig veren bedden heen de erwt gevoeld had. Zó teer van huid kon alleen maar een heuse prinses zijn.<p>De prins nam haar toen tot vrouw, want nu wist hij dat hij een echte prinses had, en de erwt kwam in het museum waar ze nu nog is te zien, als tenminste niemand haar weggenomen heeft.<p>Kijk, dit was nu een echte vertelling!\')', '(\'De prinses op de glazen heuvel\', 3339, \'530\', \'Dutch\', \'Er was eens een man die een weiland bezat. Het lag op de helling van een berg en in het midden ervan stond een schuur waarin de man zijn hooi bewaarde. Eens, op de avond vóór Sint-Jan toen het gras op z&#039;n hoogst stond, werd het hele weiland kaalgevreten, tot het laatste sprietje toe. Het leek warempel wel of er een kudde schapen op was losgelaten!<p>Dat gebeurde één keer en het gebeurde nog een keer - en toen kreeg de man er genoeg van steeds zijn oogst te verspelen. Nu had de man drie zonen en de jongste van de drie heette Assepasser. Hij liet ze bij zich komen en hij zei dat een van hen de volgende avond vóór Sint-Jan in de schuur moest gaan slapen. Want het zou toch te gek zijn als zijn dure gras nu voor de derde keer zou worden opgevreten.<p>De oudste zoon wilde wel. Hij zei dat hij het gras goed in de gaten zou houden. Hij was niet bang, voor geen mens en geen dier en zelfs niet voor de duivel. En hij zou er voor zorgen dat er niet één sprietje gras zou verdwijnen.<p>Toen de vooravond van Sint-Jan weer was gekomen, ging hij naar de schuur en legde zich ter ruste. Maar toen de nacht was gevallen, klonk er plotseling een hevig rumoer en de aarde beefde zo verschrikkelijk dat het dak en de muren stonden te schudden. De jongen sprong op en nam vliegensvlug de benen. En ook dat derde jaar bleef de hooischuur leeg.<p>Het jaar daarop wilde de tweede zoon graag tonen wat hij kon. Net als zijn broer ging hij naar de schuur en legde zich ter ruste. Maar toen de nacht was gevallen, klonk er plotseling een hevig rumoer en de aarde beefde nog erger dan de vorige keer. Toen de jongen dat hoorde, werd hij doodsbang. Hij sprong op en zette het op een lopen, alsof zijn leven ervan afhing. En ook dat vierde jaar bleef de hooischuur leeg.<p>Een jaar later was het de beurt van Assepasser. Maar toen hij zich gereed maakte om te vertrekken, lachten de anderen hem uit. "Ben jij de vent die we nodig hebben?" riepen ze smalend. "Blijf toch thuis, jongetje! Wat kan jij nu anders dan in de sintels zitten en je warmen aan het vuur?"<p>Maar Assepasser haalde de schouders op en toen het tijd was, vertrok hij naar het weiland buiten op de berghelling. Toen hij bij de schuur was gekomen, ging hij naar binnen en legde zich ter ruste. Maar er was nog geen uur verstreken of het rumoer en het beven van de aarde begonnen en het was angstaanjagend om te horen.<p>"Nou, als dat alles is, valt het wel mee," zei Assepasser. Toen werd het stil. Maar al heel gauw begon de herrie opnieuw en ditmaal beefde de aarde zo hevig dat het hooi de jongen om de oren vloog.<p>"O, als het niet erger wordt, valt het wel mee," zei Assepasser. Even was het weer stil. Maar daarna begon alles voor de derde keer en deze laatste aardbeving was zo krachtig, dat de jongen dacht dat de schuur zou instorten. Maar plotseling was alles voorbij en rondom de schuur viel een doodse stilte. Assepasser zette zich schrap, want hij dacht dat er nog meer zou komen. Maar alles was stil en alles bleef stil.<p>Even later hoorde de jongen een vreemd geluid. Het leek wel of er buiten een paard stond te grazen. Assepasser kroop voorzichtig naar de deur om te zien wat er aan de hand was. En toen zag hij een paard, zo groot en zo fors en zo goed gebouwd als hij nog nooit van zijn leven had gezien. Het dier was gezadeld en het droeg bit en teugels en over het zadel lag een volledige wapenrusting. En dat alles was van koper en glansde in het licht van de sterren.<p>"Aha! Dus jij bent de dief van ons gras!" zei de jongen. "Nou, daar zal ik dan een stokje voor steken." Snel haalde hij zijn tondeldoos te voorschijn.<p>De vonk uit die tondeldoos had macht over de dieren. Toen Assepasser dan ook een vonk sloeg over het paard, kon het dier zich niet meer bewegen en de jongen kon ermee doen wat hij wilde. Hij steeg in het zadel en bracht het paard naar een plaats die hij alleen kende. Daar bond hij het dier vast.<p>Toen hij thuiskwam, begonnen zijn broers te lachen en ze vroegen hoe het hem was vergaan. "Je bent niet lang in de schuur gebleven," zeiden ze, "als je al bij het weiland bent geweest."<p>"Ik ben er gebleven tot de zon opkwam boven de bergen," zei Assepasser. "En ik vraag me af waarom jullie zo bang waren."<p>"Puh!" zeiden de broers. "We zullen heel gauw weten of je het weiland bewaakt hebt of niet!" Maar toen ze bij het weiland kwamen, was het gras nog even mals en even hoog als de dag tevoren!<p>Ook de volgende avond vóór Sint-Jan durfde geen van beide broers naar het weiland te gaan om het gras te bewaken. Assepasser durfde wel en alles was precies zoals de vorige keer. Er klonk hevig rumoer en tot driemaal toe schudde de aarde. De drie aardbevingen waren veel, veel zwaarder dan het jaar tevoren. Daarna werd het doodstil - en in die stilte hoorde Assepasser buiten een dier kauwen. Hij keek door een spleet in de deur en zag vlak bij de schuur een grazend paard staan. Het was veel groter en veel forser dan het eerste paard; het was gezadeld en opgetuigd en over het zadel lag ook ditmaal een volledige wapenrusting. Maar deze keer was dat alles gesmeed uit zuiver zilver, dat glansde in het licht van de maan.<p>"Ho, ho!" zei Assepasser. "Dus jij eet &#039;s nachts ons gras op! Daar zullen we een stokje voor steken." Hij nam zijn tondeldoos en sloeg een vonk over de manen van het paard. En onmiddellijk werd het grote dier zo mak als een lammetje. De jongen steeg in het zadel; ook dit paard bracht hij naar de plaats die hij alleen kende en waarheen hij ook het eerste paard had gebracht. Toen ging hij naar huis.<p>"Je wilt ons toch niet vertellen dat je ook dit keer het gras hebt gered?" zeiden de broers. "Nou ja, gered!" zei Assepasser. "Maar het staat er nog wel." En zo was het. Toen de broers bij het weiland kwamen, zagen ze dat het gras nog even hoog en even mals was als de dag tevoren. Maar dat stemde hen helemaal niet vriendelijker voor Assepasser.<p>Ook de volgende vooravond van Sint-Jan was geen van de twee broers flink genoeg om naar de schuur te gaan en het weiland te bewaken. Dus ging Assepasser maar weer.<p>Ook ditmaal waren er drie aardbevingen. De tweede was erger dan de eerste en de derde was zo hevig dat de jongen dwars door de hooischuur vloog. Daarna werd alles plotseling doodstil. Assepasser bleef even liggen en toen hoorde hij buiten het kauwende geluid weer. Hij kroop naar de deur, keek door een spleet - en sapperloot, daar stond weer een paard. Het was veel groter en veel forser dan de twee vorige. Zadel en teugels waren van goud en van goud was ook de wapenrusting die over het zadel lag.<p>"Zo, zo! Dit keer vreet jij dus van ons gras," zei Assepasser. Daar moet ik een stokje voor steken." Hij nam zijn tondeldoos en sloeg een vonk - en op hetzelfde ogenblik stond het grote paard als vastgenageld in het weiland en de jongen kon ermee doen wat hij wilde. Hij steeg in het gouden zadel en reed naar de plaats die hij alleen kende, en waarheen hij ook de andere paarden had gebracht. Toen ging hij naar huis. De twee broers bespotten hem, net als de vorige keer. Maar Assepasser stuurde ze naar het weiland en ze zagen dat het gras er nog even mals en even dik bijstond als altijd.<p>Nu regeerde er over dat land een koning, die een dochter had. De prinses was oud genoeg om te trouwen en de koning besloot, dat hij haar ten huwelijk zou geven aan de man die naar de top zou rijden van een zeer hoge heuvel van glas. Die heuvel lag dicht bij het paleis en zijn hellingen waren als ijs zo glad. De dochter van de koning zou op de top zitten, met in haar schoot drie gouden appels. De man die erin zou slagen naar boven te rijden, zou de appels krijgen - en mét de appels de prinses en de helft van het koninkrijk. De koning liet dit door het hele land bekendmaken en nog in een heleboel andere landen bovendien.<p>Nu was de prinses erg mooi en iedere man die haar zag, werd verliefd op haar. Je zult dus begrijpen dat alle prinsen en ridders haar graag wilden veroveren; vooral ook omdat ze behalve de prinses de helft van het koninkrijk zouden winnen. Uit alle delen van de wereld kwamen ze aanrijden, in kleren die schitterden in de zon en op edele paarden die onder het voortgaan leken te dansen. En ieder van die prinsen en ridders was er zeker van dat hij de prinses zou veroveren.<p>Toen de dag van de wedstrijd was aangebroken, had zich aan de voet van de glazen heuvel zo&#039;n schitterende menigte ridders en prinsen verzameld, dat je al duizelig werd als je ernaar keek. Iedereen die lopen of zelfs maar kruipen kon, was naar de heuvel gekomen om te zien wie zou gaan trouwen met de dochter van de koning. Ook de twee broers van Assepasser waren gekomen. Maar hun jongste broer hadden ze niet willen meenemen. Ze zeiden dat hij smerig was, doordat hij altijd tussen de sintels sliep, en dat iedereen hen zou uitlachen als ze zo&#039;n viezerik zouden meebrengen.<p>"Nou, dan ga ik wel op m&#039;n eentje," had Assepasser gedacht. Toen de twee broers bij de glazen heuvel kwamen, waren de prinsen en de ridders al met de wedstrijd begonnen. Ze deden geweldig hun best om tegen de heuvel op te rijden en hun paarden dampten van inspanning. Maar het was allemaal moeite voor niets. Want nauwelijks hadden de paarden hun benen op de heuvel gezet of ze gleden naar beneden. De hellingen waren zo glad als ijs en zo steil als de muur van een huis en niet één paard dat een meter verder kwam. Maar omdat de prinsen en de ridders dolgraag de dochter van de koning wilden hebben (en de helft van het koninkrijk), bleven ze het proberen. Ze reden en ze gleden en ze vielen - tot hun paarden niet meer konden en het zweet in stromen van hun lijven droop. En toen moesten ze wel stoppen.<p>De koning was net van plan om bekend te maken dat de wedstrijd de volgende dag zou worden voortgezet, toen er een ridder verscheen op het prachtigste paard dat men in dat land ooit had gezien. Hij droeg een wapenrusting van koper en van koper waren ook het bit en de teugels en dat alles fonkelde in de zon. De andere ridders reden hem tegemoet en ze riepen dat hij zich de moeite wel kon besparen.<p>De vreemde ridder lette niet op hen. Hij reed naar de heuvel en draafde tegen de helling op alsof dat de gewoonste zaak van de wereld was. Maar toen hij een derde deel van de afstand had afgelegd, wendde hij zijn paard en reed weer naar beneden. De prinses dacht dat ze nog nooit zo&#039;n knappe ridder had gezien en toen hij tegen de helling opreed, hoopte ze vurig dat hij de top zou halen. Toen ze echter zag dat hij zijn paard keerde, nam ze gauw een van de appels en wierp hem die achterna. De gouden vrucht rolde in zijn laars. Maar de ridder keek niet op of om. Toen hij de voet van de heuvel had bereikt, gaf hij zijn paard de sporen en hij reed zo snel weg, dat niemand wist waar hij was gebleven.<p>Die avond moesten alle prinsen en ridders bij de koning komen, want de vorst wilde weten wie de gouden appel in zijn bezit had, die de prinses naar beneden had gegooid. De een na de ander verscheen voor de troon - maar niemand kon de appel laten zien.<p>Toen de broers van Assepasser die avond thuiskwamen, hadden ze veel te vertellen. Lange tijd, zo zeiden ze, was niemand in staat geweest de glazen heuvel te beklimmen. Maar aan het einde van de dag was er een ridder verschenen in een wapenrusting van koper en op een paard dat met koper was getuigd. Reeds op grote afstand schitterde hij in de zon en hem te zien rijden was een lust voor het oog. Hij was zonder moeite tot op een derde van de heuvel gereden en als hij het had gewild, had hij gemakkelijk de top kunnen halen. Maar hij vond kennelijk dat het zo welletjes was.<p>"O, wat had ik dát graag willen zien," zei Assepasser.<p>De volgende dag vertrokken de twee broers weer naar het wedstrijdterrein. Assepasser smeekte hun, hem mee te nemen. Maar ze zeiden dat hij veel te smerig was. "Nou, dan ga ik wel op m&#039;n eentje," dacht Assepasser.<p>De broers gingen naar de glazen heuvel en ze zagen hoe alle prinsen en ridders met nieuwe moed hun best deden. Maar niemand slaagde erin de heuvel ook maar een meter te beklimmen. Evenals de vorige dag gaven ze het op toen ze hun paarden hadden uitgeput.<p>De koning stond op het punt bekend te maken, dat hij ze de volgende dag een laatste kans zou geven. Maar toen bedacht hij dat hij beter even kon wachten; misschien kwam de ridder met het koperen harnas wel terug.<p>De geheimzinnige vreemdeling liet zich echter niet zien. Maar juist toen iedereen het had opgegeven, verscheen er een ridder op een paard dat nog veel, veel mooier was dan het paard van de koperen ridder. De man droeg een harnas van zilver; hij zat in een zilveren zadel en van zilver waren zijn teugels. En reeds van verre glinsterde zijn gestalte in het licht van de zon.<p>De andere ridders riepen ook hem toe, dat de glazen heuvel niet te beklimmen was en dat hij het net zo goed niet kon proberen. Ook de zilveren ridder besteedde geen aandacht aan hun woorden. Hij reed tegen de glazen heuvel op alsof er geen glazen heuvel was en hij kwam aanzienlijk hoger dan de ridder in het koperen harnas. Maar toen hij tot op twee derde van de helling was gekomen, keerde ook hij zijn paard en reed terug naar beneden.<p>De prinses had vurig gehoopt dat de zilveren ridder de top zou halen. Toen ze zag dat hij zijn paard wendde, nam ze haar tweede appel en wierp hem die achterna. En ook deze appel rolde in de laars van de geheimzinnige ridder. Hij keek echter niet op of om en toen hij de voet van de heuvel had bereikt, reed hij zó snel daar vandaan, dat niemand wist waar hij was gebleven.<p>&#039;s Avonds moesten allen verschijnen voor de koning en de prinses. De ene ridder na de andere trad voor de troon - maar er was niemand die de vorst een gouden appel kon tonen.<p>Toen de twee broers die avond thuiskwamen, vertelden ze Assepasser dat iedereen zijn best had gedaan, maar dat niemand in staat was geweest de glazen heuvel te beklimmen. "Maar tenslotte," zo zeiden ze, "verscheen er een ridder in een zilveren wapenrusting. Hij zat in een zilveren zadel en zijn paard was met zilver getuigd. En nog nooit hebben we iemand gezien die kon rijden als hij. Hij had de weg naar de top al voor twee derde afgelegd - maar toen is hij omgekeerd. Het was een erg knappe man," zeiden de broers, "en de prinses heeft hem haar tweede gouden appel toegeworpen."<p>"O, wat had ik dát graag willen zien," zei Assepasser.<p>De derde dag verliep als de eerste en de tweede. Aan het einde van de middag wachtte iedereen op de ridder in de zilveren wapenrusting, maar hij liet zich niet zien. Tenslotte na lange tijd verscheen er een ridder op een paard dat zo prachtig was en zo goed gebouwd als niemand nog ooit had gezien. Deze ridder droeg een gouden harnas; hij zat in een gouden zadel en van goud waren zijn teugels. En zo schitterend en flonkerend was zijn uitrusting dat iedereen er duizelig van werd.<p>De prinsen en ridders waren door zijn prachtige verschijning zo verbijsterd, dat ze hem niet eens toeriepen dat hij zich de moeite wel besparen kon. De gouden ridder reed regelrecht naar de glazen heuvel. Hij joeg spoorslags tegen de helling op en alles gebeurde zó snel, dat de prinses niet eens de tijd had om te hopen dat hij de top zou halen. Toen de ridder boven op de glazen heuvel stond, nam hij de laatste gouden appel uit de schoot van de prinses. Zonder een woord te zeggen, keerde hij zijn paard en reed weer naar beneden. Hij verdween uit het gezicht vóór iemand ook maar de kans kreeg een woord met hem te wisselen.<p>Toen de twee broers die avond thuiskwamen, hadden ze een lang verhaal over het verloop van de wedstrijd en de komst van de ridder in het gouden harnas. "Een prachtkerel was het," zo zeiden ze. "Een ridder zoals hij is nergens ter wereld te vinden."<p>"O, wat had ik dát graag willen zien," zei Assepasser.<p>De volgende dag moesten alle prinsen en ridders verschijnen voor de koning en de prinses, zodat de man die de derde gouden appel had, zich bekend zou kunnen maken. Om beurten gingen ze naar binnen, eerst de prinsen en toen de ridders. Maar geen van hen kon de appel laten zien.<p>"Maar iemand moet hem toch hebben!" riep de koning. "We hebben toch met onze eigen ogen gezien, dat er een ridder naar boven is gereden die de laatste appel meenam? Nou dan?"<p>En toen gaf de koning een bevel. Iedere man uit het koninkrijk moest naar het paleis komen en laten zien of hij soms een van de gouden appels had. Ze kwamen allemaal, de een na de ander. Maar niemand uit het land kon de koning de gouden appel laten zien. Na lange tijd verschenen ook de broers van Assepasser voor de troon. Ze waren de laatsten en toen ook zij met lege handen stonden, vroeg de koning hun of er misschien iemand in het land vergeten was. "Tja," zeiden de twee, "we hebben nog wel een broer. Maar het is onmogelijk dat hij de gouden appel heeft. Hij is al die dagen thuis bij het vuur blijven zitten."<p>"Nou, dat doet er niet toe," zei de koning. "We hebben nu iedereen gehad, dus laat hem ook maar komen." Er reed een boodschapper uit en na een tijdje verscheen ook Assepasser in het paleis. "Heb jij die gouden appel?" vroeg de koning. "Ja, inderdaad," zei Assepasser. "Ik heb ze zelfs alle drie. Kijk, dit is de eerste en hier is de tweede en dit is de derde."<p>Een voor een haalde hij de gouden appels uit zijn zak. En op hetzelfde moment wierp hij zijn smerige lompen af en stond hij voor de troon in zijn prachtige, gouden wapenrusting die straalde als de zon zelf.<p>"Dan krijg jij mijn dochter en de helft van mijn koninkrijk," zei de koning. "Je hebt het eerlijk verdiend."<p>En toen was er bruiloft en Assepasser trouwde met de dochter van de koning en iedereen maakte er een vrolijk feest van. Want al konden ze dan de glazen heuvel niet beklimmen - feestvieren konden ze wel, al die prinsen en ridders. En als ze er intussen niet mee zijn gestopt, dan zijn ze nog steeds aan het dansen en plezier maken.<br>\')', '(\'De raaf en de vos\', 4036, \'57\', \'Dutch\', \'Meester raaf zat in een eikenboom. <br>Hij klemde in zijn bek een heerlijk brokje kaas uit Gouda. <br>Meester vos, gelokt door deze droom <br>Van geur, keek op en sprak: "Doctor honoris causa, <br>U met uw wijs en alziend oog <br>En met uw glanzend zwarte toog, <br>Als ook uw stemorgaan zo mooi is als uw veren <br>dan moet toch ieder dier u als een feniks eren!" <br>Meester raaf, ontroerd door zoveel eer, <br>Wipte van tak tot tak en boog zich wat naar voren, <br>Keek toen trots over zijn snavel neer <br>Op meester vos en om zijn stem te laten horen <br>Gaapte hij met zijn bek héél wijd. <br>Maar ja, de kaas was hij toen kwijt. <br>Hij hapte er nog naar, keek treurig naar beneden. <br>De vos pakte zijn prooi en fleemde toen tevreden: <br>"Denk eraan, mijn waarde heer, <br>Elke vleier schenkt zijn eer <br>Aan door &#039;t lot verwende vrinden <br>Die zichzelf belangrijk vinden. <br>Deze wijze les, helaas, <br>Kost u wel dit brokje kaas!" <br>En kraste toen wat laat: "Mij zul je niet meer pakken!" \')', "('De raaf en de vos', 9592, '57', 'Dutch', 'Een hongerige raaf zat in een vijgenboom, en omdat hij bemerkte dat ze nog steeds hard waren, wachtte hij tot ze rijp waren. Een vos zag hem daar als versteend zitten en vroeg naar de reden, en, toen hij die had gehoord, zei: “Het is een vergissing om je aandacht te richten op hoop. Hoop kan je alleen teleurstellen, het zal nooit je buik vullen.”')", "('De roek en de vos', 8315, '57', 'Dutch', 'In een boom zat op een goed moment<br>een roek en met in zijn bek geklemd<br>een kaas. Dit zag Reinaard de vos<br>en liet tegen de roek toen los:<br>‘Wat zijn jouw veren wonderschoon!<br>Je spant onder vogels zeker de kroon, <br>als je ook een fraaie zangstem had.’<br>‘Ja!’ zei de roek, ‘wat dacht je wat!’<br>En toen verhief hij zijn stem geluid.<br>Hij opende zijn bek en de kaas viel eruit.<br>De vos die greep de kaas meteen<br>en liep ermee naar zijn holletje heen.<p>Zo zijn al vele dieren misleid<br>door de lof waarmee ze werden gevleid.')", "('De schildpad en de arend', 9587, '225A', 'Dutch', 'Een schildpad vroeg een arend om hem te leren vliegen. De arend legde uit dat hij van nature niet zo geschikt was om te vliegen, maar de schildpad bedelde er juist meer om. Dus nam de arend hem mee in zijn poten naar een grote hoogte en liet hem vallen. Hij viel aan de voet van een paar rotsen en werd verpletterd.')", '(\'De spin en de schildpad\', 8968, \'60\', \'Dutch\', \'Op een dag plukte Anansi de spin wat dikke en lekkere groenten uit zijn tuin. Hij bakte ze zorgvuldig en ze roken overheerlijk. Hij kon niet wachten om te gaan zitten om ze op te eten. <p>Precies op dat moment klopte er iemand op de deur. Het was Schildpad, die de hele dag aan het reizen was geweest, en die moe was en honger had. <p>"Hallo Anansi", zei Schildpad. "Ik ben zo lang aan het wandelen geweest, en ik rook de lekkerste groenten die ik ook geroken heb. Zou je zo vriendelijk willen zou om je maaltijd met mij te delen?"<p>Anansi kon niet weigeren, want het was de gewoonte in zijn land om je maaltijd te delen met gasten tijdens etenstijd. Maar hij was niet erg blij, want hij was een beetje hebberig, en wilde de lekkere groenten allemaal voor hemzelf hebben. Dus dacht Anansi een poosje na en verzon een plan. <p>"Kom toch binnen, Schildpad. Het is me een eer om je als mijn gast te hebben vanavond. Ga zitten, neem een stoel en help jezelf. "<p>Schildpad kwam binnen en ging zitten, maar juist als hij een stuk groente wilde pakken, riep Anansi: "Schildpad, weet je niet beter dan met vuilde handen aan tafel te komen?"<p>Schildpad keek naar zijn handen en zag dat ze inderdaad vies waren. Hij was de hele dag aan het kruipen geweest en hij had niet de kans gehad om zich schoon te maken. Schildpad stond op en ging naar de rivier om zijn voeten te wassen. Hij wandelde, langzaam zoals schildpadden dat doen, de hele weg terug naar het huis en toen hij aankwam, was Anansi al begonnen met eten. <p>"Ik wilde niet dat deze lekkere groenten koud zouden worden, dus ik moest wel beginnen", zei Anansi. "Maar eet nu dan met me mee, Schildpad". <p>Schildpad ging weer zitten en reikte naar de stuk groente, maar Anansi schreeuwde opnieuw naar hem. <p>"Schildpad, hoorde je niet wat ik zei? Het is niet beleefd om aan tafel te komen met vuile handen!"<p>Hij keek en zag dat zijn schone handen opnieuw vies waren geworden, omdat hij op ze gekropen had om terug naar het huis te komen. Dus wandelde hij opnieuw naar de rivier om zichzelf te wassen. En dit keer, als hij terugwandelde, liep hij voorzichtig over het gras zodat zijn handen schoon bleven. Maar tegen de tijd dat hij aan tafel ging zitten, had Anansi alle lekkere groenten al opgegeten, en er was niets over. <p>Schildpad keek een poosje naar Anansi, en zei: "Dank je dat je je maal met mij gedeeld hebt. Als je ooit in de buurt van mijn huis bent, laat me je dan iets voor je terug doen". En toen wandelde hij langzaam de deur uit en vervolgde zijn weg. <p>De dagen verstreken, en Anansi dacht steeds vaker aan de maaltijd die Schildpad hem beloofd had. Hij raakte meer en meer geïnteresseerd in een gratis maaltijd, en uiteindelijk hield hij het niet meer. Hij ging op pad om het huis van Schildpad te vinden. <p>Hij vond Schildpad terwijl deze zat te zonnen aan de riveroever rond etenstijd. <p>Schildpad keek op en zei: "Hallo Anansi, ben je gekomen om een avondmaal met me te nuttigen?"<p>"Oh ja, ja!", zei Anansi, die met de minuut hongeriger weg. Schilpad dook onderwater naar zijn huis om de tafel te dekken voor het eten. Hij kwam snel weer terug naar de oever en zei: "De tafel is gedekt, en het voedsel is klaar. Kom mee, Anansi". <p>En toen dook hij onder water en begon langzaam zijn maaltijd te eten. <p>Anansi sprong het water in, maar hij kon de bodem van de rivier niet bereiken. Hij probeerde naar beneden te zwemmen, maar hij was zo licht dat hij steeds weer naar de oppervlakte dreef. <p>Hij probeerde te duiken en hij probeerde een rugslag. Hij probeerde het met een aanloopje, maar niets hielp om bij de bodem van de rivier te komen. <p>In de tussentijd was Schildpad langzaam door aan het eten. <p>Anansi wilde niet zijn gratis maaltijd opgeven, en liep naar de waterkant om te bedenken wat hij zou doen. Uiteindelijk kreeg hij een idee. Hij begon stenen en rotsen te verzamelen en stopte ze in zijn jaszakken. <p>Toen hij ditmaal in het water sprong, zonk hij helemaal naar de bodem, en kon aan tafel gaan zitten. <p>Op de tafel stond een geweldig feestmaal vol met heerlijk eten. Anansi kon niet geloven hoeveel lekker voedsel er voor zijn neus stond, en kon niet wachten om te gaan eten. <p>Maar juist als hij naar het eerste stukje eten greep, stopte Schilpad met eten en zei: "In mijn land eten we niet met onze jas aan aan tafel". <p>Anansi zag dat Schildpad inderdaad zelf zijn jas had uitgedaan voordat hij was gaan zitten. Anansi begon zijn jas uit te trekken, maar zodra hij hem over zijn schouders had getrokken, schoot hij terug naar de oppervlakte. Hij stak zijn hoofd onder water en zag hoe Schilpad, daar beneden, langzaam van zijn heerlijke feestmaal zat te genieten. <p>\')', "('De stadsmuis en de veldmuis', 4879, '112', 'Dutch', 'Een muisje grijs met spitse snuit<br>Dat noodde eens zijn zwager uit.<br>Het had daarbuiten op het land<br>Een nestje warm voor kou bestand.<br>De zwager was een muis van ‘t stad<br>Die alles wat hij wenste had.<br>Dus werkt het muisje met veel vlijt<br>Verzorgt een maal vol appetijt.<br>Dan komt de zwager op bezoek<br>Hij eet slechts weinig kaas en koek,<br>Hij vindt het leven op het land<br>Maar saai en triest, niet naar zijn hand.<br>Dus noodt hij nu met veel gepraat<br>Zijn neefje uit en zie daar gaat<br>De veldmuis mee met hem ter stad<br>Waar hij zo’n lustig leven had.<br>Daar vonden zij de beste spijs.<br>De veldmuis is gans van de wijs.<br>Zij eet van kaas, van room en vlees,<br>Zij is vol vreugd, kent nu geen vrees.<br>Doch plots, wie komt daar onverwacht<br>Hun feestje storen in de nacht?<br>Het was een kat die door de deur<br>Geslopen kwam naar muizengeur.<br>Nu vluchten beide muizen snel.<br>De stadsmuis kent dit leven wel.<br>Maar veldmuis is dit niet gewoon,<br>Verhuist weer snel naar eigen woon.')", '(\'De tondeldoos\', 2000, \'562\', \'Dutch\', \'Er kwam een soldaat over de straatweg aanmarcheren: Een, twee! Een, twee! Hij had zijn ransel op zijn rug en een sabel aan zijn zij, want hij was in de oorlog geweest en nu was hij op weg naar huis. Toen kwam hij op de straatweg een oude heks tegen. Ze was afschuwelijk lelijk; haar onderlip hing helemaal op haar borst. Ze zei: "Goeienavond, soldaat! Wat heb je een mooie sabel en een grote ransel. Jij bent een echte soldaat. Jij krijgt zoveel geld van me als je maar wilt!"<p>"Nou graag, oude heks!" zei de soldaat.<p>"Zie je die grote boom?" vroeg de heks en wees op een boom naast de weg. "Die is helemaal hol van binnen. Daar moet je inklimmen, dan zie je een gat waar je je doorheen kunt laten glijden tot je helemaal onder in de boom uitkomt. Ik zal een touw om je middel binden om je weer op te hijsen, als je me roept."<p>"Wat moet ik dan onder in die boom doen?" vroeg de soldaat.<p>"Geld halen!" zei de heks. "Moet je horen: als je onder in de boom bent, kom je in een lange gang. Het is er heel licht, want er branden wel honderd lampen. Dan zie je drie deuren. Die kun je opendoen; de sleutel zit erin. Als je de eerste kamer binnengaat, zie je op de grond een grote kist staan. Daar zit een hond bovenop, met ogen zo groot als theekopjes, maar daar moet je je niks van aantrekken! Ik geef je mijn blauwgeruite schort, die kun je op de grond uitspreiden. Ga vlug op de hond af en zet hem op mijn schort, doe de kist open en pak zoveel geldstukken als je wilt: het is allemaal kopergeld. Als je liever zilver wilt, ga dan naar de volgende kamer: daar zit een hond met ogen zo groot als molenstenen, maar daar moet je je niks van aantrekken, je zet hem op mijn schort en je pakt maar! Wil je daarentegen goud, dat kan ook, en dan nog wel zoveel als je kunt dragen als je de derde kamer ingaat. Maar de hond die daar op de kist met geld zit, die heeft twee ogen die stuk voor stuk zo groot zijn als de Ronde Toren van Kopenhagen. Dat is pas een hond, zul je zien, maar daar moet je je vooral niks van aantrekken. Zet hem maar op mijn schort, dan doet hij je niks, en neem maar zoveel goud uit de kist als je wilt!"<p>"Niet gek!" zei de soldaat. "Maar wat moet ik jou geven, oude heks? Want jij wilt toch ook wel iets hebben, denk ik zo!"<p>"Nee," zei de heks. "Geen stuiver hoef ik. Je moet alleen maar een oude tondeldoos voor me meebrengen, die mijn grootmoeder heeft laten liggen toen ze de laatste keer in de boom was."<p>"Nou, doe het touw maar om mijn middel!" zei de soldaat.<p>"Hier is het," zei de heks, "en hier is mijn blauwgeruite schort."<p>Toen kroop de soldaat in de boom, liet zich door het gat zakken en stond toen, zoals de heks gezegd had, in de lange gang, waar honderden lampjes brandden.<p>Toen deed hij de eerste deur open. Oei! Daar zat de hond met ogen zo groot als theekopjes hem aan te staren.<p>"Je bent een brave jongen!" zei de soldaat, zette hem op de schort van de heks en nam zoveel kopergeld als er in zijn zak kon, deed toen de kist dicht, zette de hond er weer op en ging de tweede kamer binnen. Jeetje! Daar zat de hond met ogen zo groot als molenstenen.<p>"Je moet me niet zo aankijken!" zei de soldaat. "Daar kun je pijn aan je ogen van krijgen." En toen zette hij de hond op de schort van de heks, maar toen hij al het zilvergeld in de kist zag, gooide hij alle koperen munten die hij had, weer weg en vulde zijn zakken en zijn ransel met louter zilver. Nu ging hij de derde kamer binnen! - O, wat afschuwelijk! De hond daar had werkelijk ogen zo groot als de Ronde Toren en die draaiden rond in zijn kop als wielen!<p>"Goedenavond!" zei de soldaat en tikte aan zijn pet, want zo&#039;n hond had hij nog nooit gezien. Maar toen hij even naar hem gekeken had, dacht hij: Nu is het mooi geweest, zette hem op de grond en deed de kist open. Lieve hemel, wat een hoop goud! Daar kon hij heel Kopenhagen van kopen en alle suikergoedbeesten van alle snoepwinkeltjes, en alle tinnen soldaatjes en alle zwepen en hobbelpaarden van de hele wereld. Dat was me een geld! Toen gooide de soldaat alle zilveren munten weg waar hij zijn zakken en zijn ransel mee had gevuld, en nam er goud voor in de plaats. Al zijn zakken, zijn ransel, zelfs zijn pet en zijn laarzen stopte hij vol, tot hij bijna niet meer kon lopen! Nu had hij geld! De hond zette hij op de kist, hij sloeg de deur achter zich dicht en riep toen omhoog: "Hijs me maar op, oude heks!"<p>"Heb je de tondeldoos?" vroeg de heks.<p>"Dat is waar ook," zei de soldaat, "dat was ik helemaal vergeten," en toen ging hij hem halen. De heks hees hem op en toen stond hij weer op de weg, met zijn zakken, zijn laarzen, zijn ransel en zijn pet vol geld.<p>"Wat wil je eigenlijk met die tondeldoos?" vroeg de soldaat.<p>"Dat gaat je niks aan!" zei de heks. "Jij hebt nou toch je geld gekregen. Geef mij dus de tondeldoos maar!"<p>"Niks daarvan!" zei de soldaat. "Vertel me ogenblikkelijk wat je ermee wilt, of ik trek mijn sabel en sla je hoofd eraf!"<p>"Nee," zei de heks.<p>Toen sloeg de soldaat haar hoofd eraf. Daar lag ze! Maar hij bond al het geld in haar schort, gooide die als een buidel over zijn rug, stopte de tondeldoos in zijn zak en liep recht naar de stad.<p>Het was een mooie stad en in de beste herberg nam hij zijn intrek, bestelde de allermooiste kamers en eten dat hij lekker vond, want nu was hij rijk, omdat hij zoveel geld had.<p>De knecht die zijn laarzen moest poetsen, vond wel dat het gekke oude laarzen waren voor zo&#039;n rijke heer, maar hij had nog geen nieuwe gekocht. De volgende dag kocht hij laarzen om trots op te zijn en mooie kleren. Nu was de soldaat een voornaam man geworden. De mensen vertelden hem van al de pracht in hun stad en van hun koning, en wat een beeldschone prinses zijn dochter was.<p>"Waar kan ik haar te zien krijgen?" vroeg de soldaat.<p>"Je kunt haar helemaal niet te zien krijgen!" zeiden ze allemaal. "Ze woont in een groot koperen kasteel, met een boel muren en torens eromheen. Alleen de koning mag er in en uit, want er is voorspeld dat ze met een heel gewone soldaat gaat trouwen en dat vindt de koning niet prettig!"<p>Dat meisje zou ik wel eens willen zien! dacht de soldaat, maar dat was natuurlijk onmogelijk.<p>Hij leefde er goed van, ging naar de schouwburg, maakte rijtoeren in de koninklijke tuinen en gaf veel geld aan de armen, en dat was mooi van hem. Hij wist zeker van vroeger hoe erg het was om geen cent te bezitten! Maar hij was rijk, had mooie kleren en kreeg ook veel vrienden die allemaal zeiden dat hij een aardige vent was, een echte heer, en dat vond de soldaat prettig. Maar omdat hij iedere dag geld uitgaf en er nooit wat binnenkwam, had hij op het laatst nog maar twee stuivers over en moest uit de mooie kamers waar hij gewoond had, naar een piepklein kamertje pal onder het dak verhuizen. Hij moest zelf zijn schoenen poetsen en ze repareren met een stopnaald, en geen van zijn vrienden kwam bij hem op bezoek, want dan moesten ze zoveel trappen klimmen.<p>Het was een donkere avond en hij kon niet eens een kaars kopen, maar toen herinnerde hij zich dat er een stompje kaars lag in de tondeldoos die hij had meegenomen uit de holle boom waar de heks hem in had geholpen. Hij haalde de tondeldoos en het stompje kaars te voorschijn, maar op het moment dat hij vuur sloeg en de vonken uit de vuursteen spatten, sprong de deur open en de hond met ogen zo groot als theekopjes, die hij onder in de boom had gezien, stond voor hem en zei: "Wat beveelt mijn meester?"<p>"Wat krijgen we nou?" zei de soldaat. "Dat is nog eens een leuke tondeldoos, als ik zomaar kan krijgen wat ik wil! Bezorg me wat geld!" zei hij tegen de hond en hup, weg was hij en hup, daar was hij weer, met in zijn bek een grote zak vol geldstukken.<p>Nu wist de soldaat wat dat voor een fijne tondeldoos was! Als hij één keer vuur sloeg, dan kwam de hond die op de kist met kopergeld zat; als hij twee keer sloeg kwam de hond van het zilvergeld en sloeg hij drie keer, dan kwam de hond die goud had. Nu verhuisde de soldaat weer naar de mooie kamers, droeg weer mooie kleren en meteen kenden al zijn vrienden hem weer en o, wat hielden ze toch veel van hem!<p>Toen dacht hij op een keer: Het is toch eigenlijk te gek dat je die prinses niet te zien kunt krijgen. Ze moet zo mooi zijn, zeggen ze allemaal! Maar wat heb je daaraan, als ze altijd in dat grote, koperen slot met de vele torens moet blijven? Zou ik haar nou echt niet te zien kunnen krijgen? Waar is mijn tondeldoos? En toen sloeg hij vuur en hup, daar kwam de hond met ogen zo groot als theekopjes.<p>"Het is wel midden in de nacht," zei de soldaat, "maar ik zou zo vreselijk graag de prinses eens willen zien, heel even maar!"<p>De hond was meteen de deur uit en voor de soldaat het wist, stond hij weer voor zijn neus met de prinses: ze zat te slapen op de rug van de hond en ze was zo mooi dat iedereen kon zien dat ze een echte prinses was. De soldaat kon het niet laten: hij moest haar kussen, want hij was een echte soldaat.<p>De hond liep toen weer terug met de prinses, maar toen het ochtend werd en de koning en de koningin thee dronken, zei de prinses dat ze vannacht zo wonderlijk gedroomd had van een hond en een soldaat. Ze had op de rug van de hond gereden en de soldaat had haar gekust.<p>"Wat een aardig verhaal," zei de koningin.<p>Maar een van de hofdames moest de volgende dag bij het bed van de prinses waken, om te zien of het werkelijk een droom was, of wat het anders was.<p>De soldaat verlangde er zo verschrikkelijk naar die mooie prinses weer te zien, en dus kwam de hond &#039;s nachts, nam haar mee en liep zo hard hij kon, maar de oude hofdame deed regenlaarzen aan en liep er even hard achteraan; en toen ze zag dat ze in een groot huis verdwenen, dacht ze: Nu weet ik waar het is, en ze maakte met een stuk krijt een groot kruis op de deur. Toen ging ze naar huis en naar bed en de hond kwam ook weer terug met de prinses. Maar toen hij zag dat er een kruis stond op de deur waar de soldaat woonde, nam hij ook een stukje krijt en zette een kruis op alle deuren in de hele stad en dat was slim gedaan, want zo zou de hofdame de goede deur niet kunnen vinden, als er op alle deuren een kruis stond.<p>&#039;s Morgens vroeg kwamen de koning en de koningin, de oude hofdame en alle officieren om te zien waar de prinses geweest was.<p>"Hier is het!" zei de koning, toen hij de eerste deur zag met een kruis erop.<p>"Nee, het is daar, lieve man!" zei de koningin, die de volgende deur zag met een kruis erop.<p>"Maar daar is er nog een, en daar!" zeiden ze allemaal. Overal waar ze keken, stond er een kruis op de deur. Toen konden ze wel zien dat het geen zin had om te zoeken.<p>Maar de koningin was een heel verstandige vrouw die meer kon dan in een rijtuig rijden. Ze nam haar grote gouden schaar, knipte een grote lap zijde in stukken, en naaide er een snoezig zakje van. Dat vulde ze met fijne boekweitgrutjes, bond het de prinses op de rug en toen dat gedaan was, knipte ze er een klein gaatje in, zodat de grutjes er stuk voor stuk uit zouden vallen langs de weg die de prinses reed.<p>&#039;s Nachts kwam de hond weer, nam de prinses op zijn rug en liep met haar naar de soldaat die zoveel van haar hield en die zo graag een prins had willen zijn om haar tot vrouw te kunnen krijgen.<p>De hond merkte helemaal niet hoe de grutjes neerstroomden van het slot tot aan het raam van de soldaat, waar hij met de prinses op zijn rug tegen de muur opklom. &#039;s Morgens zagen de koning en de koningin wel waar hun dochter geweest was en dus grepen ze de soldaat en zetten hem in het cachot.<p>Daar zat hij dan. Jakkes, wat was het daar donker en vervelend, en toen zeiden ze tegen hem: "Morgen word je opgehangen." Dat was niet leuk om te horen, en zijn tondeldoos had hij in de herberg laten liggen. &#039;s Morgens kon hij door de tralies van het kleine raam zien hoe de mensen zich de stad uit haastten om te zien hoe hij werd opgehangen. Hij hoorde de trommels en zag de soldaten marcheren. Alle mensen liepen hard; er was ook een schoenmakersjongen met een schootsvel voor en op pantoffels. Hij kwam zo hard aangalopperen dat zijn ene pantoffel uitvloog, vlak tegen de muur waar de soldaat door de tralies zat te kijken.<p>"Hé, schoenmakersjongen! Je hoeft niet zo n haast te hebben," zei de soldaat tegen hem. "Er gebeurt toch niets voordat ik er ben! Wil je niet even voor me naar de herberg gaan waar ik gewoond heb, om mijn tondeldoos te halen? Dan krijg je vier stuivers! Maar je moet er de sokken inzetten!" De schoenmakersjongen wilde best vier stuivers verdienen en rende weg om de tondeldoos te halen. Hij gaf hem aan de soldaat, en - ja, luister nu maar wat er gebeurde!<p>Buiten de stad was een grote galg opgesteld. De soldaten stonden eromheen, en nog honderdduizenden mensen. De koning en de koningin zaten op een prachtige troon, precies tegenover de rechters en de hele raad.<p>De soldaat stond al boven aan de ladder. Maar toen ze de strop om zijn hals wilden leggen zei hij dat een zondaar toch altijd, voordat hij zijn straf onderging, een onschuldige laatste wens mocht doen. Hij wilde zo graag een pijp roken; het zou de laatste pijp zijn die hij in deze wereld zou krijgen.<p>Dat wilde de koning hem niet weigeren en toen nam de soldaat zijn tondeldoos en sloeg vuur: een, twee, drie! en daar stonden alle honden, de hond met de ogen zo groot als theekopjes, de hond met de ogen als molenstenen en de hond met de ogen zo groot als de Ronde Toren van Kopenhagen.<p>"Help me, zodat ik niet opgehangen word!" zei de soldaat en toen vlogen de honden op de rechters en de hele raad af, namen de één bij de benen en de ander bij de neus, en ze gooiden ze meters hoog de lucht in, zodat ze helemaal stuk waren toen ze weer neerkwamen.<p>"Ik wil niet!" zei de koning, maar de grootste hond greep hem en de koningin beet en gooide ze achter alle anderen aan. Toen werden de soldaten bang en alle mensen riepen: "Lieve soldaat, jij moet onze koning zijn en met de mooie prinses trouwen!"<p>Toen zetten ze de soldaat in het rijtuig van de koning en alle drie de honden dansten voorop en riepen &#039;hoera!&#039; en de jongens floten op hun vingers en de soldaten presenteerden het geweer. De prinses kwam uit het koperen kasteel en werd koningin, en daar had ze bepaald niets op tegen! De bruiloft duurde acht dagen en de honden zaten ook aan tafel en zetten grote ogen op.\')', '(\'De vos als herder\', 3337, \'37\', \'Dutch\', \'Er was eens een vrouw, die er op uit was gegaan om een herder te huren. Toen kwam ze een beer tegen. "Waar moet jij naar toe?" zei de beer. "O, ik ben er op uit om een herder te huren," antwoordde de vrouw. "Kun je mij niet als herder gebruiken?" vroeg de beer. "O jawel, als je maar een herdersliedje kent om de beesten mee te lokken," zei de vrouw. "Heu-i," bromde de beer. "Nee, jou wil ik niet hebben," zei de vrouw, toen ze dat hoorde, en ging haars weegs.<p>Toen ze een eind had gelopen, kwam ze een wolf tegen. "Waar moet jij naar toe?" zei de wolf. "Ik ben er op uit om een herder te huren," antwoordde de vrouw. "Kun je mij niet als herder gebruiken?" vroeg de wolf. "Ja, als je maar een lokliedje kent," zei de vrouw. "Uh-uh!" blafte de wolf. "Nee, jou wil ik niet hebben," zei de vrouw.<p>Toen ze nog een eind had gelopen, kwam ze een vos tegen. "Waar moet jij naar toe?" zei de vos. "O, ik ben er op uit om een herder te huren," zei de vrouw. "Kun je mij niet als herder gebruiken?" vroeg de vos. "Ja, als je maar een lokliedje kent," zei de vrouw. "Van je diedel-dal-holom!" zong de vos glashelder en melodieus. "Ja, jou wil ik wel als herder hebben," zei de vrouw, en toen stelde ze de vos als bewaker van haar veestapel aan.<p>De eerste dag, dat de vos er met de veestapel op uit was, at hij alle geiten van de vrouw op; de tweede dag maakte hij een eind aan al haar schapen, en de derde dag verslond hij alle koeien.<p>Toen hij &#039;s avonds thuis kwam, vroeg de vrouw, wat hij met haar veestapel had gedaan. "De schedels liggen in de beek en de ribbenkasten in het bos," zei de vos. De vrouw stond wel net te karnen, maar ze vond, dat ze eerst maar eens even moest gaan kijken, en terwijl ze weg was, sprong de vos in de karn en slobberde de room op.<p>Toen de vrouw thuis kwam en ook dit nog zag, werd ze zo woedend, dat ze het beetje room, dat nog over was, achter de vos aan wierp, zodat er nog net een druppel op zijn staart viel. En zo komt het, dat de vos een witte punt aan zijn staart heeft.<br>\')', "('De vos en de druiven', 9525, '59', 'Dutch', 'Een hongerige vos probeerde een paar trossen druiven te bemachtigen die hij zag hangen aan een wijngaard in een boom, maar ze hingen te hoog. Dus ging hij verder en troostte zichzelf door te zeggen: “Ze waren toch nog niet rijp.”')", "('De vos en de houthakker', 9526, '161', 'Dutch', 'Een vos werd eens achtervolgd door jagers en zag een houthakker die hij vroeg hem te verstoppen. De man zei hem dat hij zijn hut in moest gaan. Vlak daarna arriveerden de jagers en ze vroegen hem of hij een vos langs had zien komen. Hij antwoordde “Nee” – maar terwijl hij sprak wees hij met zijn duim naar de plaats waar de vos verborgen zat. Ze geloofden evenwel zijn woorden en zagen de hint niet. Toen de vos zag dat ze weer weg waren gegaan nam hij zonder woorden de benen. De houthakker berispte hem omdat hij niets zei om te bedanken voor het ontsnappen aan het gevaar. “Ik zou je hebben bedankt,” riep de vos terug, “als je handelingen en je karakter overeenkwamen met je woorden.”')", '(\'De vos en de kraai\', 9186, \'57\', \'Dutch\', \'Meester Reinhard de vos zag op een dag dat er een kraai weg vloog met een stuk kaas in zijn bek en op een tak ging zitten.<p>"Dat is eigenlijk voor mij, want ik ben een vos", zei Meneer Reinhard, en liep naar de voet van de boom.<p>"Goeiedag, Mevrouw Kraai!" riep hij. "Wat zie je er geweldig uit vandaag: je veren glimmen prachtig, en je ogen stralen. Ik weet zeker dat jouw stem mooier moet klinken dan die van andere vogels. Laat mee eens een lied horen, zodat ik je tot Koningin van de Vogels kan uitroepen."<p>De kraai, die eigenlijk helemaal niet goed kon zingen, hief haar kop op en begon zo goed als ze kon te krassen, maar zodra ze haar bek opende viel het stuk kaas op de grond. Meneer Reinhard pakte het meteen op.<p>"Mooi zo", zei hij, "Dat was precies wat ik wilde."<p>Hij keek naar boven naar de kraai en zei: "In ruil voor deze kaas geef ik je een goede raad voor de toekomst: vertrouw nooit op vleiers!\')', "('De vos zonder staart', 9530, '64', 'Dutch', 'Een vos die zijn staart kwijk was geraakt in een valstrik was hierdoor zo aangedaan dat hij het niet meer waard vond om te leven. Daarom probeerde hij de andere vossen ervan te overtuigen zichzelf zoals hij te couperen; dan, redeneerde hij, zou zijn verlies minder opvallen. Hij verzamelde ze alle en adviseerde hen om hun staart af te hakken. Een staart, zo zei hij, was een overbodig aanhangsel, lelijk om naar te kijken en zwaar om te tillen. Maar een van de andere antwoordde: “Kijk eens hier! Je geeft ons alleen maar advies als het je zelf goed uit komt.”')", '(\'De vrouw die tegen de stroom in dreef\', 3340, \'1365\', \'Dutch\', \'Er was eens een man, die een vrouw had. En die vrouw was zo koppig en dwars van natuur, dat het haast niet in haar gezelschap uit te houden was. De man, die arme baas, had haast geen leven met haar, want wat hij wilde, wilde zij juist net niet.<p>Op een zondag in de zomer gingen de man en de vrouw eens samen een wandelingetje maken om te kijken hoe de akkers er bij stonden. Toen ze bij een akker aan de overkant van de rivier kwamen, zei de man: "Ja, nu is hij ver genoeg. Morgen zullen we hem maaien." - "Ja, morgen zullen we hem beginnen te knippen," zei de vrouw. "Wablief, knippen? Gaan we hem dan niet maaien?" zei de man. Nee, ze zouden hem knippen, bleef zijn vrouw aanhouden.<p>"Niets is erger dan weinig te weten," zei de man, "maar nu schijn je het beetje verstand dat je had ook nog verloren te hebben. Heb jij ooit wel eens iemand een akker zien knippen?" zei hij.<p>"Weinig weet ik, en weinig wil ik weten," zei de vrouw, "maar dat weet ik zeker, dat je een akker knipt, en niet maait," zei ze.<p>Er viel niet over te praten, knippen moesten ze hem.<p>Ze liepen er al kijvend en kibbelend door heen tot ze op de brug over de rivier kwamen, vlak bij een diep gat. "Een oud spreekwoord zegt," zei de man, "dat goed gereedschap goed werk doet, maar dat weet ik wel, dat het een rare maaierij is, die met een schapenschaar geschiedt," zei hij. "Mogen we de akker dan beslist niet maaien?"<p>"Nee, nee - knippen, knippen, knippen!" riep de vrouw en sprong de man met knippende vingers naar de neus. Maar in haar drift keek ze niet goed uit, struikelde over een oneffenheid van de brug en plofte in de rivier.<p>"Een oude gewoonte is slecht af te leren," dacht de man, "maar het zou toch wel kras zijn als ook ik niet eens gelijk kreeg."<p>Hij waadde de rivier in tot bij het gat, en kreeg haar pruik te pakken, zodat hij haar hoofd net boven water kon houden.<p>"Moeten we de akker nu maaien?" zei hij.<p>"Knippen, knippen, knippen!" gilde de vrouw.<p>"Ja, ik zal je leren knippen," dacht de man en duwde haar onder. Maar het hielp niet: ze zouden hem knippen, zei ze, toen hij haar weer boven liet komen.<p>"Die vrouw moet gek zijn," zei de man bij zichzelf. "Menigeen is gek, en weet het niet, menigeen heeft verstand, en zal er nooit gebruik van maken. Maar ik zal het nog maar eens proberen," zei hij. Hij had haar echter nog niet onder geduwd of ze stak al een hand boven water uit en knipte met haar vingers alsof het een schaar was. Toen werd de man zo woedend als hij nog nooit was geweest en hield haar een poos lang en flink onder water. Maar plotseling zakte de hand weg, en de vrouw werd ook eensklaps zo zwaar, dat hij haar los moest laten.<p>"Ja, je zou mij ook wel in die put willen meetrekken, maar blijf daar maar in je eentje, trol van een wijf," zei de man. En toen bleef de vrouw daar.<p>Maar na enige tijd vond hij het toch niet prettig, dat ze in het water lag en niet in gewijde aarde was gekomen. En hij ging de beek naar haar afzoeken. Maar hoe hij ook zocht en speurde, hij vond haar niet. Hij nam al zijn knechten en meiden en ook nog mensen van de buurhoeve mee, en die zochten en visten met zijn allen de hele rivier ook nog tot het eind toe af, maar hoe ze ook zochten, ze vonden de vrouw niet.<p>"Nee," zei de man, "op die manier wordt het toch niks. Dat wijf was nou eenmaal een bijzonder wijf," zei hij. "Toen ze leefde, ging ze altijd tegen de draad in, en nu zal ze wel niet anders zijn. We moeten maar eens boven de waterval proberen, misschien is zij stroomopwaarts gedreven."<p>Ja, toen gingen ze boven de waterval zoeken en speuren. En jawel, daar lag ze!<p>Dat was me nog eens een vrouw, die tegen de draad in was!\')', "('De wolf en de kraanvogel', 8320, '76', 'Dutch', 'Een wolf vrat botten, echt heel veel. <br>Een bleef er steken in zijn keel.<br>De wolf beloofde, doodsbenauwd, <br>een premie aan wie hem redden zou.<br>De kraanvogel met zijn lange nek, <br>haalde het botje uit zijn bek.<br>Na de geslaagde operatie, <br>wilde de kraanvogel zijn gratificatie.<br>Toen zei de wolf: ‘Niet slim, heer kraan, <br>om niet stil te staan <br>bij al het goede, dat u wordt gedaan. <br>U stak uw hoofdje in mijn mond, <br>toch bleef u levend en gezond. <br>Vraag u eens af, mijn beste mensen, <br>wat voor beloning kan hij nog wensen? <br>Als iemand hier al een bonus verdient, <br>dan ben ík dat wel, beste vriend.’')", "('De wolf en de reiger', 9551, '76', 'Dutch', 'Een wolf had eens een botje doorgeslikt en zocht iemand die hem ervan kon verlossen. Toen hij een reiger ontmoette beloofde hij hem een beloning als hij het botje weg zou halen. De reiger stopte zijn hoofd in de keel van de wolf, verwijderde het botje en eiste de beloofde beloning op. “Ben je niet tevreden, mijn vriend,” zei de wolf, “nu je je hoofd gezond en wel uit de bek van een wolf hebt gehaald, maar je verwacht ook nog een beloning?”')", "('De Zeehondenhuid', 9832, '4080', 'Dutch', 'Op een goede morgen liep een man uit Myrdal in het oosten heel vroeg, nog voordat de mensen op waren gestaan, langs een paar rotsen totdat hij bij een grot kwam. Hij hoorde dat er gezongen en gedanst werd in de grot, en buiten zag hij een groot aantal zeehondenhuiden liggen. Hij pakte een van de huiden op, nam hem mee naar huis en stopte hem in een kist.<p>Wat later, in de loop van de dag, kwam hij weer langs de ingang van de grot. Er zat een jong, beeldschoon meisje naakt luid te wenen. Dat was de zeehond van wie hij de huid had meegenomen. De man gaf het meisje kleren, troostte haar en nam haar mee naar huis. Ze ging op den duur erg van hem houden, maar kon minder goed met andere mensen overweg. Vaak zat ze daar maar wat uit te kijken over de zee.<p>Na een poosje trouwden ze. Ze woonden gelukkig samen en hadden vele kinderen samen. De man bewaarde de huid onder slot en grendel in zijn kist en nam de sleutel altijd mee, waar hij ook maar naartoe ging. <p>Vele jaren later roeide hij een keer naar zee en vergat de sleutel onder zijn kussen. Anderen zeggen dat hij een keer naar de Kerstmis ging en dat zijn vrouw ziek was en niet met hem mee kon gaan. Hij was vergeten de sleutel uit zijn werkkleding te halen toen hij zich omkleedde. Toen hij &#039;s avonds thuis kwam, was de kist open en was zijn vrouw samen met de huid verdwenen.<p>Ze had de sleutel gevonden en uit nieuwsgierigheid de kist doorzocht en de huid gevonden. Toen kon ze de verleiding niet weerstaan, had de kinderen vaarwel gezegd, de huid aangetrokken en in zee gesprongen. Voordat ze in zee sprong zou ze tegen zichzelf gezegd hebben:<p>Ik wil en ik wil ook niet,<br>Ik heb zeven kinderen in de zee<br>En zeven op het land.<p>Er wordt gezegd dat de man zich dit erg aantrok. Als hij naar zee roeide om te gaan vissen, dat er dan vaak een zeehond rond zijn boot kwam zwemmen en dat het net was of hij huilde. Vanaf dat moment had hij altijd geluk bij het vissen en kwam het geluk vaak met hem mee het strand op.<p>Men zag vaak dat als de kinderen van het echtpaar naar het strand gingen, dat er een zeehond in zee met hen mee zwom en gekleurde schelpen naar hen toe gooide. Maar hun moeder kwam nooit meer terug aan land.')", '(\'Het meisje en het monster\', 4012, \'425C\', \'Dutch\', \'Er was een een man die drie dochters had. Hij hield heel veel van allemaal, maar er was er een die zijn favoriete was. Op een dag ging hij naar de markt, en vroeg aan de meisjes of hij iets voor ze mee moest nemen. <p>De eerste zei: "Een hoed een een paar laarzen!"<p>De tweede zei: "Een jurkje en een sjaal!"<p>Maar zijn favoriete dochter zei niets.<p>De man vroeg, erg onder de indruk: "Dochter van me, wil jij niets hebben?"<p>"Nee, ik heb niets nodig", zei ze. "Ik wil alleen dat je gezond blijft!"<p>"Je moet me ook iets vragen, wat dan ook, en ik breng het voor je mee!" antwoordde de vader.<p>En dus zei ze, zodat haar vader haar met rust zou laten: "Ik wil graag dat je een stuk zeebrasem van de groene weide mee neemt."<p>De man ging naar de markt, kocht alles wat zijn dochter hem gevraagd hadden, en zocht naar een stuk zeebrasem van de groene weide. Maar hij kon het niet vinden, omdat het niet bestaat. Daarom ging hij er triest naar huis, omdat hij niets bij zich had voor zijn favoriete dochter.<p>Terwijl hij naar huis wandelde, zag hij een lichtje op het pad, het was namelijk al donker. Hij liep totdat hij bij het lichtje aangekomen was.<p>Het was een herder die in een hutje zag. De man liep naar hem toe en vroeg: "kan je me vertellen welk paleis dat is, wellicht kunnen ze me er onderdak verlenen!"<p>De herder zei verbijsterd: "Oh, meneer! Er woont niemand in dat paleis. Er is daar iets, dat iedereen bang maakt om er naar binnen te gaan!"<p>"Och", zei de man, "het zal me vast niet opeten, en omdat er daar toch niemand is, ga ik vannacht daar slapen." <p>En hij ging naar het paleis en trof er alles verlicht en goed verzorgd aan. Toen hij verder naar binnen ging, zag hij een gedekte tafel. Toen hij de tafel naderde, hoorde hij een stem: "Eet maar, en ga dan slapen in het bed dat daar staat. En morgenvroeg als je opstaat moet je dat wat je op die tafel vindt maar meenemen; het is waar je dochter om vroeg. Maar, over drie dagen moet je haar hier mee naartoe nemen.<p>De man was erg blij dat hij voor zijn dochter mee kon brengen waar ze wilde, maar aan de andere kant was hij treurig over wat de stem hem verteld had.<p>Hij ging naar bed en stond de volgende morgen op. Hij ging direct naar de tafel en zag een mooi stuk zeebrasem van de groene weide liggen. Hij pakte hem op en ging naar huis.<p>Hij was amper thuis toen de meisjes om hem heen kwamen lopen: "Vader, waar heb je voor ons meegebracht? Laat zien!"<p>De vader toonde alles dat hij had meegebracht.<p>Zijn favoriete dochter vroeg hem alleen maar of hij gezond was. En de vader antwoorde: "Dochter, ik kom met goed en slecht nieuws. Hier heb je waar je om gevraagd had."<p>En de dochter antwoordde: "Oh, vader! Dit had ik alleen gevraagd omdat dat iets is dat niet bestaat. Maar wat is het slechte nieuws?"<p>"Dat ik je over drie dag mee moeten nemen naar het paleis waar ze mee dit gegeven hebben!"<p>En dus vertelde hij precies wat er in het paleis gebeurd was, en wat de stem tegen hem gezegd had. Toen hij klaar was zei zijn dochter: "Je hoeft niet triest te zijn omdat ik weg ga, vader. Het is wat God gewild heeft!"<p>En zo gebeurde het. Na drie dagen nam de vader haar mee naar het betoverde paleis. Alles was verlicht, de tafel was gedekt, en er waren twee bedden opgemaakt.<p>Toen ze naar binnen gingen, hoorden ze een stem zeggen: "Eet, en blijf hier drie dagen samen met je dochter, zodat ze niet bang zal zijn."<p>De man bleef drie dagen in het paleis. Daarna ging hij naar huis en liet zijn dochter alleen achter.<p>De stem sprak iedere dag met haar, maar er was niemand te zien.<p>Na een paar dagen hoorde het meisje een vogeltje fluiten in de tuin. En de stem zei: "Hoor jij dat vogeltje fluiten?"<p>"Ja, dat hoor ik", zei het meisje. "is dat iets nieuws?"<p>"Je oudste zus gaat trouwen. Wil je daar naartoe?" vroeg de stem.<p>Het meisje antwoordde, er blij: "Ja, dat wil ik! En laat je me er naartoe gaan?"<p>"Ja", antwoordde de stem, "maar je komt vast niet meer terug!"<p>"Natuurlijk kom ik terug!" zei het meisje.<p>En dus gaf de stem haar een ring, zodat ze hem niet zou vergeten en zie: "Na drie dagen komt er een wit paard om je te halen. Hij zal drie keer op de grond stampen: bij de eerste moet je je aankleden, bij de tweede moet je afscheid nemen, en bij de derde moet je het paard bestijgen. Als je bij de derde stamp niet op het paard zit, gaat hij er vandoor en laat hij je daar achter!" <p>Het meisje vertrok. Er was een groot huwelijksfeest voor de bruiloft. En na drie dagen kwam het witte paard. Hij stampte één keer op de grond, en het meisje kleedde zich aan. Hij stampte nog een keer, en het meisje nam afscheid. En bij de derde keer klam ze op het paard en ging naar het paleis.<p>Na een tijdje kwam het vogeltje weer in de tuin fluiten, maar dit keer triest, erg triest.<p>En de stem zei: "Hoor je dat vogeltje?"<p>"Ja, ik hoor het", zei het meisje." Is er iets nieuws?"<p>"Ja, je vader staat op het punt te overlijden, maar het kan niet sterven zonder afscheid van je genomen te hebben!"<p>"En je laat me er naartoe gaan?" vroeg het meisje triest.<p>"Ja, maar deze keer komt je vast niet meer bij me terug!"<p>"Natuurlijk kom ik terug!" zei het meisje.<p>En de stem zei: "Nee hoor, je komt vast niet terug, je zussen laten je niet gaan! En jullie zullen de meest ongelukkige meisjes ter wereld zijn, als je niet terug komt na drie dagen!"<p>Het meisje vertrok, en vader wat erg ziek maar kon niet sterven, maar zodra hij afscheid van haar had genomen overleed hij.<p>De zusjes lieten haar slapen omdat ze een nacht had overgeslagen.<p>Het meisje stond er erg op dat ze haar wakker zouden maken voordat het witte paard zou komen.<p>Maar wat deden de zusjes? Ze maakten haar niet wakker en namen de ring van haar vinger.<p>Na drie dagen kwam het paard. Hij stampte één keer met zijn poot, en een tweede keer, en na de derde keer ging hij weg, en het meisje bleef achter.<p>Ze was erg gelukkig met haar zusjes, want ze had de ring niet aan haar vinger, en ze was alles al vergeten.<p>Maar na een paar dagen begon het geluk zich tegen haar en haar zusjes te keren.<p>Totdat de twee haar op een dag vroegen: "Zuster lief, herinner jij je het witte paard?"<p>En toen herinnerde het meisje zich alles weer, en begon te huilen. Ze zei: "Oh! Wat heb ik gedaan! Wat een schande! En waar is mijn ring?"<p>De zussen gaven haar de ring en het meisje, met veel pijn in haar hart, ging op pad. Ze kwam bij het betoverde paleis aan, maar alles zag er erg treurig en donker uit en alles was gesloten.<p>Ze ging direct naar de tuin en kwam een groot beest tegen dat uitgespreid op de grond lag. Toen het beest haar zag zei hij: "Ga weg, ellendige, want je hebt mijn betovering doorbroken! Nu zal je het ongelukkigste meisje ter wereld zijn, jij en je zusjes!"<p>Nadat het beest dit had gezegd, overleed hij. Het meisje ging terug naar haar zussen, was erg verdrietig en huilde veel. Ze bleef binnen, zonder te eten en zonder te drinken, en na een paar dagen overleed ze ook.<p>De zussen werden steeds armer, omdat ze de oorzaak van dit alles geweest waren.<br>\')', '(\'Klein Duimpje\', 3571, \'327B\', \'Dutch\', \'Lang geleden leefde william de houthakker en zijn vrouw in een klein hutje. Ze hadden zeven kinderen, allemaal jongens. De oudste was maar tien jaar oud, en de jongste slechts zeven. Mensen waren verbaasd dat de houthakker zoveel kinderen had in zo&#039;n korte tijd, maar zijn vrouw was dol op kinderen, en ze kregen nooit minder dan twee kinderen tegelijk<br>Ze waren erg arm, en de zeven kinderen drukte als een zware last op de ouders. Niet één van de kinderen was in staat om zijn eigen kost te verdienen. Ze waren vooral bezorgd om de jongste, omdat deze erg ziekelijk was. Hij sprak bijna nooit een woord, dat zij als een teken van domheid zagen, hoewel het in werkelijkheid een teken van gezond verstand was. Hij was heel klein, en tijdens zijn geboorte niet groter dan een duim. Daarom werd hij Klein Duimpje genoemd.<br>Het arme kind kreeg de schuld van alles wat fout ging in het huis. Schuldig of niet, hij kreeg altijd de schuld. Ondanks alles was hij  slimmer en wijzer dan al zijn broers bij elkaar. En hoewel hij weinig sprak, luisterde hij goed.<br>Er kwam een \\u200b\\u200bheel slecht jaar, en de honger was zo groot dat de arme ouders besloten om zich te ontdoen van hun kinderen. Op een avond, toen de kinderen al in bed lagen en de houthakker met zijn vrouw bij het vuur zaten, zei hij verdrietig tegen haar, "Het is duidelijk dat we niet in staat zijn om onze kinderen te verzorgen, en ik kan het niet aan ze te zien verhongeren voor mijn eigen ogen. Ik heb besloten om ze achter te laten in het bos. Morgen, terwijl ze bezig zijn met hout sprokkelen kunnen we er stilletjes vandoor gaan zonder dat ze het merken. "<br>"Ah!" riep zijn vrouw, "En kan heb jij het hart om je kinderen het bos in te leiden en ze daar dan achter te laten?"<br>Tevergeefs herinnerde hij haar man aan hun extreme armoede. Maar ze bleef bij haar besluit en gaf geen toestemming. Ja, ze was arm, maar ze was hun moeder. Echter, na overweging van wat een verdriet het zou zijn voor haar om ze te zien omkomen van de honger, stemde ze uiteindelijk toch toe, en ging in tranen van verdriet naar bed.<br>Klein duimpje kon hun echter horen praten toen hij in bed lag. Om alles beter te kunnen horen stond hij zachtjes op en verborg zich onder de stoel van zijn vader, om beter te kunnen horen wat ze zeiden zonder gezien te worden . Hij ging weer naar bed, maar deed geen oog dicht de rest van de nacht. De hele nacht lag hij na te denken over wat hij moest doen. Hij stond vroeg in de ochtend op, en ging naar de rivier, waar hij zijn zakken vulde met kleine witte steentjes, en keerde toen terug naar huis.<br>Ze gingen allemaal mee het bod in, maar klein duimpje verteld zijn broers niks van wat hij gehoord had. Ze gingen naar een zeer donker en dichte bos, waar ze niet verder konden zien dan tien passen afstand. De houthakker begon met zijn werk, en de kinderen verzamelden de stokken in de bundels. Hun vader en moeder zagen dat de kinderen druk bezig waren met hun werk. Ze hadden nu dus ook niet in de gaten dat de ouders zachtjes weg slopen zonder gezien te worden terug keerde naar hun huis.<br>Toen de kinderen eenmaal door hadden dat ze alleen gelaten waren, begonnen ze zo hard als ze konden huilen.Klein duimpjes liet ze huilen, wetende dat ze zo weer thuis konden zijn omdat hij de kleine witte steentjes had laten vallen en zo een spoor had gelegd om weer thuis te komen. Ze hoefden alleen de witte steentjes weer terug naar huis te volgen. Toen zei hij tegen hen: &#039;Wees niet bang, broertjes. Vader en moeder hebben ons verlaten, maar ik zal Julie de weg terug naar huis laten zien. Volg mij. "<br>Zo gezegd zo gedaan, en hij bracht ze naar huis precies via dezelfde weg waarlangs ze het bos waren in gevoerd door hun ouders. Thuis aangekomen durfden ze niet naar binnen, maar ging aan de deur luisteren naar wat hun vader en moeder zeiden.<br>De houthakker en zijn vrouw waren net thuis gekomen toen zij bericht kregen van de landeigenaar waarvan ze hun huisje huurden. Het bleek dat ze nog 10 gouden dukaten tegoed hadden waarvan de houthakker en zijn vrouw dachten dat ze deze nooit meer terug zouden krijgen. Voor de uitgehongerde ouders betekende dit een nieuw leven. De houthakker stuurde zijn vrouw onmiddellijk naar de slager. Het was zo lang geleden dat ze zoveel konden kopen dat ze drie keer zoveel vlees kocht als nodig zou zijn voor twee personen.<br>Toen ze gegeten hadden, zei de vrouw, "Ach Waren onze arme kinderen er nu nog maar, ze zouden een goed feest kunnen maken van wat we nog overhouden?., Maar jij was het, William, die besloot om hen achter te laten in het bos. Ik zei nog zo dat we er spijt van zouden krijgen. Wat is er nu van ze geworden, daar in het bos? Ach, lieve God, misschien hebben de wolven ze al opgegeten. Het is onmenselijk om je kinderen op deze wijze te moeten achterlaten. "<br>De houthakker verloor uiteindelijk zijn geduld, want ze herhaalde het meer dan twintig keer, terwijl hij spijt betuigde en haar vertelde dat ze gelijk had. Hij dreigde haar te slaan als ze niet haar mond zou houden. Het was niet dat de houthakker minder van streek was dan zijn vrouw, maar dat zij door bleef zeuren ergerde hem. Hij was van mening dat vrouwen de juiste dingen moesten zeggen en doen, maar niet te vaak.<br>De moeder verdronk bijna in haar eigen tranen riep uit: "Ach, Waar zijn nu mijn kinderen, mijn arme kinderen?"<br>Zij sprak dit zo hard dat de kinderen, die nog steeds bij de poort verstopt zaten, allemaal begon te schreeuwen, "Hier zijn we! Hier zijn we!"<br>Meteen rende naar de deur, gooide hem openen, en pakte ze allemaal vast in een dikke knuffel en zei:"ik ben zo blij jullie te zien, mijn lieve kinderen, jullie zien er hongerig en moe uit en mijn arme Peter, je bent vreselijk vies;. Kom snel binnen. "<br>Nu moet je weten dat Peter haar oudste zoon was, die zij liefhad boven de rest, want hij had rood haar, zoals ze zelf ook had.<br>De broers gingen zitten om te eten en aten met een goede eetlust gulzig van het feestmaal was nog over was, wat zowel hun vader als hun moeder erg blij maakte.<br>Zij vertelden hoe bang ze waren in het bos, ze vertelde alles schreeuwend door elkaar zo gelukkig waren ze. De ouders waren erg blij om hun kinderen weer thuis te zien, maar de vreugde duurde to de tien gouden dukaten op waren en vielen zij weer in hun vroegere armoede Weer besloten de ouders om de kinderen in het bos in de steek te laten. Maar deze keer dieper in het bos dan voorheen.<br>Hoewel ze het in het geheim aan het bepraten waren hoorde klein duimpje. Maar toen hij ‘s morgens vroeg op stond om weer steentjes te gaan halen was de deur stevig afgesloten en kon hij niet naar de rivier. Hun vader gaf elk van hen een stuk brood voor hun ontbijt. Klein duimpje besloot toen om in plaats van kiezelsteentjes, kleine stukjes brood te laten vallen om zo later de weg weer terug te vinden.<br>Hun vader en moeder nam de broers nu mee naar het diepste, duisterste en donkerste gedeelte van het bos. Weer slopen zij stilletjes weg toen de kinderen aan het werk waren en lieten hen achter in het bos. Klein duimpje was ook deze keer niet bezorgd, want hij dacht dat hij de weg makkelijk terug kon vinden door middel van de stukjes brood die hij had verspreid langs de weg had laten vallen. Maar tot zijn verrassing kon hij geen enkel stukje brood meer vinden. De vogels van het bos hadden de kruimels brood zien liggen en hadden ieder stukje brood opgegeten. Ze waren nu toch echt in grote nood, want hoe verder ze gingen de meer ze de weg kwijt raakte en steeg de paniek bij de kinderen.<br>Nacht kwam en er stond een vreselijk harde wind waardoor ze vreselijke bang werden. Ze verbeelde zich dat ze overal het gehuil hoorde van wolven die hun zouden op komen eten. Ze durfde nauwelijks wat te zeggen of te bewegen. Later die nacht begon het ook nog hard te regenen. Hun kleding raakte hierdoor doorweekt en ze gleden alle kanten op bij elke stap die ze zette in de modder. Geregeld gleden ze uit en vielen in de modder waardoor alle kinderen van top tot teen onder de modder zaten en hun handen verkleumd waren<br>Klein duimpje klom in de top van een hoge boom om te kijken waar zij waren en of hij het huisje van hun ouders kon zien. Hij draaide zijn hoofd in alle richtingen en uiteindelijk zag hij diep in het bos een het licht van een brandende kaars. Echter toen klein duimpje naar beneden was geklommen kon hij het licht niet meer zien wat hem veel zorgen maakte. Hij begon met zijn broers in de richting te lopen waar hij het licht had zien branden en toen zij uit het bos kwamen zag het toch weer het lichtje branden.<br>Uiteindelijk kwamen ze bij het huis waar de kaars in het raam brande. Ze klopten op de deur en een aardige vrouw deed open en vroeg hen wat ze wilde.<br>Klein duimpje vertelde de aardige vrouw dat ze verdwaald waren in het bos en smeekte haar om onderdak. <br>De vrouw zag dat het goedaardige kinderen waren en begon te huilen. “Ach arme kinderen, waar komen jullie vandaan? Weten jullie dan niet dat dit het huis is van een wrede reus die kleine kinderen zoals jullie opeet?”<br>"Ach, lieve mevrouw," antwoordde klein duimpje (die, evenals zijn broers, trilde van de schrik), "Wat moeten wij doen? Als u ons weigert om hier te laten slapen hier dan worden we verslonden door de wolven in het bos. Wij zouden zelfs de voorkeur geven aan de reus om ons op te eten, maar misschien zal hij medelijden met ons hebben, zeker als u hem zou smeken. "<br>De de vrouw van de reus geloofde dat ze hen wel kon verbergen voor haar man tot de ochtend. Ze liet de kinderen binnen komen en zich warmen aan het vuur. Boven het vuur was een heel schaap aan het spit aan het roosteren voor het avondmaal van de reus.<br>Nadat ze een beetje opgewarmd waren, hoorde ze de reus thuiskomen. De vrouw van de reus verborg de kinderen snel onder het bed en opende de deur. De reus vroeg onmiddellijk of het avondeten al klaar was en de wijn ingeschonken was en meteen aan de tafel. Het schaap was nog half rauw en bloederig maar zo had de reus graag zijn vlees. Hij snoof van rechts naar links en zei: "Ik ruik vers vlees."<br>Zijn vrouw zei: "Je kunt het kalf, dat ik zojuist heb gedood en gevild ruiken."<br>"Ik ruik vers vlees, ik zeg je nogmaals," antwoordde de reus, terwijl hij zijn vrouw boos aankeek, "en er is hier iets wat ik niet begrijp."<br>Terwijl hij dit zei stond hij op van tafel en ging rechtstreeks naar het bed waar hij de kinderen ontdekte. "Ah, hah!" zei hij. "Ik zie nu dat je mij bedriegt, jij vervloekte vrouw, ik weet niet waarom ik jou ook niet op eet. Gelukkig voor jou dat ik niet hou van taaie oude kadavers. Maar hier is een goede vangst die net op tijd arriveert om te dienen als maaltijd wanneer mijn drie reuze vrienden hier op bezoek komenin een dag of twee. "<br>En hij sleepte ze onder het bed vandaan, één voor één. De arme kinderen vielen op hun knieën, en vroegen om vergiffenis, maar ze hadden te maken met één van de wreedste reuzen in de wereld. Hij had totaal geen medelijden met hen en hij verslond ze al met zijn ogen. Hij vertelde zijn vrouw ze goed eten zouden zijn met een goede hartige saus. Vervolgens nam hij een groot mes en scherpte deze op een grote slijpsteen, die hij hield in zijn linkerhand.<br>Hij had één van hun al in zijn hand toen zijn vrouw tegen hem zei: "Waarom nu al? Is het niet morgen niet vroeg genoeg?"<br>“Hou je mond,” zei de reus, “ze zullen malser zijn als ik ze nu dood.“<br>"Maar je hebt al zo veel vlees," antwoordde zijn vrouw. "Je hebt geen behoefte aan meer. Hier zijn een kalf, twee schapen, en half een varken."<br>"Dat is waar," zei de reus. "Voed ze, zodat ze niet al te dun zijn, en stuur ze dan naar bed."<br>De goede vrouw was dolblij met dit, en bood hen een goed avondmaal, maar ze waren zo bang dat ze amper een hap door hun keel kregen. Wat de reus betreft, hij ging zitten om te drinken, en hij was zeer blij dat nu iets speciaals aan zijn vrienden voor te schotelen had. Hij dronk meer dan normaal omdat hij zo tevreden was, maar dit steeg al snel naar zijn hoofd en maakte hem erg slaperig<br>De reus had zeven kleine dochters. Deze jonge reusjes hadden allemaal een heel gezonde uitstraling, want ze aten vers vlees net als hun vader, maar ze hadden kleine grijze ogen, nogal ronde, hoekige neuzen, en zeer lange scherpe tanden. Ze waren ze niet al te ondeugend, maar ze toonden een grote belofte, want zij hadden al kleine kinderen gebeten om hun bloed te zuigen.<br>Ze waren vroeg naar bed gegaan, alle zeven in een groot bed, en elk van hen het droeg een gouden kroon op hun hoofd. De reus van de vrouw gaf de zeven kleine jongens een bed net zo groot als die van de reusjes en in dezelfde kamer en ging ze zelf naar bed met haar man.<br>Kleine Duimpje, die had opgemerkt dat de dochters van de reus gouden kronen ophadden, was bang dat de reus van gedachten zou verandert en hun toch zou doden. hij stond ‘s nachts op, toen iedereen sliep, en nam de petjes van zijn broers af en legde zette ze op de hoofden van de zeven kleine reusjes. Hij nam de gouden kronen van de reusjes en zette deze op de hoofden van zijn broers en van hemzelf zodat de reus hen zou verwarren als hij wat wilde doen.<br>Het plan van klein duimpje slaagde, de reus werd rond middernacht wakker en betreurde dat hij het doden van de kinderen had uitgesteld tot de volgende ochtend. Hij haastte zich uit bed en pakte zijn grote mes. “Eens kijken hoe het met de kleine schurken is. Ik zal niet de tweede keer dezelfde fout maken.”<br>Hij ging toen, op de tast in het donker, naar de kamer van zijn dochters. Hij ging als eerste naar het bed waar de jongens in lagen. Ze waren allemaal diep in slaap behalve klein duimpje. Die was verschrikkelijk bang toen hij voelde hoe de reus met zijn hand over zijn hoofd ging, zoals hij ook had gedaan bij de broers van klein duimpje. Hij voelde de gouden kronen en de reus zei "Dat zou een verschrikkelijke vergissing zijn geweest. Waarlijk, ik heb te veel gedronken gisteravond. Ik zou bijna mijn eigen dochters hebben gedood"<br>Daarna ging hij naar het bed waar de meisjes lagen. Het voelde op de tast de petjes van de jongens die nu op de hoofden zaten van zijn dochters en hij zei: "Ach, hah, mijn vrolijke jongens, hier zijn jullie. Laten we ons aan de slag." Zo gezegd , en zonder omhaal, sneed hij de kelen van alle zeven van zijn dochters door. Zeer tevreden met wat hij had gedaan, ging hij weer naar bed.<br>Zodra klein duimpje de reus hoorde snurken, maakte hij zijn broers wakker en zei hen onmiddellijk hun kleren aan te trekken en om hem te volgen. Zachtjes slopen ze naar beneden de tuin in, en klommen over de muur. Zij renden de hele nacht door, bibberend van angst en niet wetend waar ze nou precies naartoe rende.<br>Toen de reus wakker werd zei hij tegen zijn vrouw: "Ga naar boven en kleed die jonge rakkers aan die hier gisterenavond kwamen."<br>De vrouw was zeer verrast door de goedheid van haar man, niet goed begrijpend dat zij ze moest aankleden voor de maaltijd in plaats van aankleden om ze weg te sturen. Ze ging naar de kamer van de dochters waar zij dacht dat de kinderen ook waren. Toen zij de deur opende zag zij tot haar schrik en verbazing haar dochters liggen met doorgesneden keel en badend in het bloed.<br>Met een hartverscheurende gil viel zij flauw op de grond. Toen het de reus te lang duurde voor zijn vrouw weer beneden was, ging ook naar de kamer van zijn dochters en zag daar zijn vrouw liggen bij het afschuwelijke schouwspel.<br>&#039;Wat heb ik gedaan? " riep hij. "Die ellendelingen zullen hiervoor boeten!" Hij gooide een kruik water in het gezicht van zijn vrouw om haar bij bewustzijn te brengen<br>"Breng me mijn zevenmijlslaarzen, zodat ik kan ze vangen."<br>Hij trok ze aan toen de vrouw ze had gebracht en ging naar buiten. op deze manier kon hij enorme afstanden lopen met maar een paar passen. <br>Eindelijk kwam hij bij de weg waar de arme kinderen waren, en op niet meer dan een honderd passen van het huis van hun vader. Zij zagen de reus komen, die over bergen en rivieren stapte of het kleine heuveltjes en kleine stroompjes waren. Klein duimpje verborg zich met zijn broers in een nabijgelegen grot waar hij de reus in de gaten kon houden.<br>De reus was erg moe geworden van zijn lange en vruchteloze reis (want zevenmijlslaarzen zijn erg vermoeiend om te dragen), en besloot om uit te rusten. Toevallig ging hij precies op de rots zitten waarin de grot was waarin de kleine jongens zich verstopte. Hij was zo moe dat hij in slaap viel, en begon zo vreselijk snurken, dat de arme kinderen net zo bang werden als dat hij met zijn grote mes voor hun zou staan. Klein duimpje echt was niet zo bang als zijn broers waren, en vertelde hen dat ze onmiddellijk weg moesten rennen naar huis terwijl de reus zo vast sliep<br>Ze zouden zich gaan zorgen om het moeten maken, Ze namen zijn advies aan, en rende snel naar hui. Klein duimpje sloop naar de reus, trok zijn laarzen uit en trok ze zelf aan. De laarzen waren zeer groot toen klein duimpje ze bij de reus uittrok, maar omdat ze betoverd waren maakte dat niet uit, want toen klein duimpje ze aantrok werden ze kleiner en paste ze perfect . Alsof ze op maat waren gemaakt. Hij ging onmiddellijk naar het huis van de reus, waar hij zag dat de vrouw van de reus bitter huilde over het verlies van haar vermoorde dochters.<br>"Uw man", zei Klein Duimpje, "is in zeer groot gevaar. Hij is gevangen genomen door een bende dieven, die gezworen hebben hem te doden als hij niet al zijn goud en zilver geeft. Op het moment dat ze hem dreigde te doden zag hij mij en vroeg mij om u te waarschuwen. U moet mij alles geven wat u heeft aan goud en zilver en ik breng het de dieven want anders zullen ze hem zonder genade doden. Omdat het zo een haast heeft, heb ik zijn laarzen mogen lenen en om u te laten zien dat hij mij heeft gezonden. "<br>De goede vrouw, die erg bang was, gaf hem alles wat ze had, want hoewel de reus kleine kinderen at, was hij een goede echtgenoot. Klein duimpje kreeg al het geld wat van de reus was. Hij keerde terug met een schat aan goud en zilver naar het huis van zijn ouders, waar hij werd ontvangen met zeer grote vreugde.<p>Er zijn veel mensen die het niet eens met het einde van het verhaal. Zij beweren dat klein duimpje nooit de reus beroofd, dat hij alleen zijn zevenmijlslaarzen heeft gepakt. En dat met een goed geweten, want de reus gebruikte ze alleen om op jacht te gaan naar kleine kinderen. Deze mensen beweren dat ze er vrij zeker van zijn, want ze hebben vaak gedronken en gegeten in het huis van de houthakker&#039;s.<p>Deze mensen beweren nadat hij de zevenmijlslaarzen had meegenomen, klein duimpje naar het paleis van de koning ging. De koning was erg bezorgt over de uitkomst van een oorlog die hij op dat moment aan het uitvechten was. Zijn leger was tweehonderd kilometer ver weg en de koning had geen nieuws meer gekregen over de toestand van zijn leger. Klein duimpje zou naar de koning zijn gegaan en hem beloofd hebben dat hij diezelfde nacht nog nieuws kon brengen over zijn leger. De koning beloofde hem een grote som geld als dit hem zou lukken. Klein duimpje hield zich aan zijn woord en keerde nog diezelfde nacht terug met het nieuws over het leger van de koning en de oorlog. <br>Dit bracht hem grote roem en veel opdrachten van de koning en ook dames aan het hof die berichten naar hun echtgenoten en geliefden wilden sturen. <br>Na zo enige tijd gediend te hebben aan het hof van de koning had hij veel geld verdient en was hij een rijk man geworden. Hij ging weer terug naar het huis van zijn ouders en broers en werd daar uitbundig onthaald. Met het geld wat hij had verdiend zorgde hij ervoor dat hij en zijn familie een comfortabel leven konden leiden, en leefde ze nog lang en gelukkig en nooit meer in armoede.<br>\')', '(\'Kleine Claus en grote Claus\', 2007, \'1535\', \'Dutch\', \'In een dorp woonden eens twee mensen die allebei dezelfde naam hadden: ze heetten allebei Claus, maar de een had vier paarden en de ander had er maar één. Om ze uit elkaar te kunnen houden, noemden de mensen de man die vier paarden had, grote Claus en de man die maar één paard had, kleine Claus. En nu gaan we horen hoe het die twee verging, want dat is een waar verhaal!<p>De hele week moest kleine Claus ploegen voor grote Claus en hem zijn enige paard lenen. Daarna hielp grote Claus hem dan weer met alle vier zijn paarden, maar niet vaker dan één keer in de week, en wel op zondag. Hopsa! Wat liet kleine Claus zijn zweep over alle vijf de paarden knallen; ze waren zo goed als van hem, die ene dag. De zon scheen heerlijk en alle klokken in de kerktoren luidden voor de dienst. De mensen zagen er keurig uit, ze liepen met hun psalmboek onder hun arm naar de kerk om de dominee te horen preken en ze keken naar kleine Claus, die met vijf paarden aan het ploegen was en zo tevreden was dat hij weer met zijn zweep knalde en riep: "Hop, al mijn paarden!"<p>"Dat mag je niet zeggen," zei grote Claus, "want alleen dat ene paard is maar van jou."<p>Maar als er weer iemand langsliep op weg naar de kerk, vergat kleine Claus dat hij dat niet mocht zeggen en riep: "Hop, al mijn paarden!"<p>"Nu moet ik je toch verzoeken om dat niet te zeggen," zei grote Claus, "want als je dat nog één keer doet, dan geef ik je paard zo&#039;n klap voor zijn kop dat hij dood neervalt en dan is het afgelopen met hem."<p>"Ik zal het heus niet meer zeggen!" zei kleine Claus. Maar toen er mensen voorbijkwamen en hem gedag zeiden, was hij zo blij en vond hij het zo stoer staan om met vijf paarden zijn land te ploegen, dat hij zijn zweep liet knallen en riep: "Hop, al mijn paarden!"<p>"Ik zal je paarden laten hoppen," zei grote Claus en hij nam een eind hout en gaf het enige paard van kleine Claus een klap voor zijn kop, zodat het morsdood neerviel.<p>"Ooo, nu heb ik helemaal geen paarden meer," zei kleine Claus en hij begon te huilen. Daarna vilde hij het paard, nam de huid, liet hem goed drogen in de wind, stopte hem in een zak, zwaaide die op zijn rug en ging op weg naar de stad om zijn paardenhuid te verkopen.<p>Hij had een lange weg voor zich. Hij moest door een groot, donker bos, en toen werd het vreselijk slecht weer. Hij verdwaalde helemaal en voor hij weer op de juiste weg was, was het avond. Het was nog veel te ver om in de stad te kunnen komen vóór het nacht zou zijn, maar hij was ook al te ver om vóór het donker weer thuis te zijn.<p>Dicht bij de weg lag een grote boerderij. De luiken waren al dicht, maar er scheen licht door een kiertje aan de bovenkant. Daar mag ik vast vannacht wel blijven, dacht kleine Claus, en hij klopte aan.<p>De boerin deed open, maar toen ze hoorde wat hij wilde, zei ze dat hij weg moest gaan. Haar man was niet thuis en zij liet niemand binnen.<p>"Nou, dan blijf ik wel buiten liggen," zei kleine Claus en de boerin deed de deur voor zijn neus dicht.<p>Er stond een grote hooiberg vlak bij, en tussen het huis en de hooiberg was een schuurtje gebouwd met een plat dak van stro.<p>"Daar ga ik bovenop liggen!" zei kleine Claus, toen hij het dak zag. "Dat is een lekker bed, en die ooievaar komt me heus niet in mijn benen bijten." Want er stond een echte, levende ooievaar op het dak, die daar zijn nest had.<p>Kleine Claus klom op het schuurtje. Hij lag te draaien tot hij echt lekker lag. De luiken voor de ramen sloten aan de bovenkant niet goed en dus kon hij recht de kamer in kijken.<p>Er stond een grote tafel gedekt met wijn en vlees en overheerlijke vis. De boerin en de koster zaten aan tafel en verder helemaal niemand. Ze schonk zijn glas vol en hij viel meteen op de vis aan, want daar hield hij van.<p>"Als ik toch eens een hapje mee zou kunnen eten!" zei kleine Claus en hij stak zijn hoofd naar voren, helemaal tot aan het raam. Goh, wat een lekkere taart zag hij daar staan! &#039;t Was echt feest daarbinnen!<p>Toen hoorde hij dat er op de landweg iemand kwam aanrijden, op weg naar het huis. Het was de man van de boerin, die thuiskwam.<p>Dat was een beste man, maar hij had een eigenaardige ziekte: hij kon er niet tegen om kosters te zien. Als hij een koster onder ogen kreeg, werd hij woedend. De koster was dan ook bij de vrouw op bezoek gekomen omdat hij wist dat haar man niet thuis was, en die goede vrouw had hem het lekkerste voorgezet dat ze in huis had. Toen ze de man hoorden aankomen schrokken ze erg, en de vrouw vroeg de koster in een grote lege kist te kruipen die in de hoek stond. Hij deed dat, want hij wist immers dat die arme man niet tegen kosters kon. De vrouw verstopte vlug al het lekkere eten en de wijn in haar bakoven, want als de man dat zag zou hij vast vragen wat dat te betekenen had.<p>"Ach ja," zuchtte kleine Claus boven op de schuur, toen hij al dat eten zag verdwijnen.<p>"Zit daar iemand?" vroeg de boer en keek naar kleine Claus. "Waarom lig je daar? Kom liever mee naar binnen."<p>Toen vertelde kleine Claus hoe hij verdwaald was en vroeg of hij die nacht mocht blijven.<p>"Tuurlijk!" zei de boer. "Maar eerst een hapje eten."<p>De vrouw ontving ze allebei heel vriendelijk, ze dekte een grote tafel en gaf ze een schaal pap. De boer had honger en hij at met smaak, maar kleine Claus moest maar steeds aan dat lekkere vlees, de vis en de taart denken. Hij wist immers dat dat in de oven stond.<p>Onder de tafel had hij zijn zak met de paardenhuid bij zijn voeten gelegd, want je weet toch nog wel dat hij die van huis had meegenomen om hem in de stad te verkopen. De pap smaakte hem helemaal niet en dus schopte hij tegen de zak en de droge huid in de zak piepte behoorlijk hard.<p>"Stil!" zei kleine Claus tegen zijn zak, maar gaf er meteen weer een schop tegen en de zak piepte nog harder dan eerst.<p>"Wat heb je in die zak?" vroeg de boer.<p>"O, dat is een trol," zei kleine Claus. "Hij zegt dat we geen pap hoeven eten, hij heeft de hele oven vol vlees en vis en taart getoverd."<p>"Wat zeg je me daar?" zei de boer en deed meteen de oven open, waar hij al het lekkere eten zag dat de vrouw had verstopt; maar hij dacht natuurlijk dat de trol in de zak het te voorschijn had getoverd. De vrouw durfde niets te zeggen, maar zette meteen het eten op tafel en toen aten ze van de vis en het vlees en de taart. Kleine Claus trapte meteen weer op de zak, zodat de huid piepte.<p>"Wat zegt hij nu?" vroeg de boer.<p>"Hij zegt," zei kleine Claus, "dat hij ook drie flessen wijn voor ons heeft getoverd, die staan in de hoek bij de oven." Toen moest de vrouw ook de wijn die ze verstopt had, te voorschijn halen, en de boer begon te drinken en hij werd er vrolijk van. Zo&#039;n trol als kleine Claus in zijn zak had, wilde hij allemachtig graag hebben.<p>"Kan hij ook de duivel te voorschijn toveren?" vroeg de boer. "Die zou ik wel eens willen zien, want nu ben ik in een vrolijke bui."<p>"Ja," zei kleine Claus. "Mijn trol kan alles wat ik van hem vraag. Nietwaar? Hee," zei hij en hij trapte op de zak dat het piepte. "Hoor je, hij zegt ja. Maar de duivel ziet er zo akelig uit, die kun je maar beter niet zien."<p>"O, maar ik ben helemaal niet bang! Hoe zou de duivel er dan wel uit moeten zien?"<p>"Nou, hij lijkt precies op een koster."<p>"Hu," zei de boer. "Dat moet wel heel akelig zijn. Ik kan helemaal niet tegen kosters, moet je weten. Maar dat geeft niet, als ik toch weet dat het de duivel is. Dan kan ik er beter tegen. Nu durf ik best. Maar hij mag niet te dicht bij mij komen."<p>"Ik zal het mijn trol eens vragen," zei kleine Claus, trapte op de zak en luisterde aandachtig.<p>"Wat zegt hij?"<p>"Hij zegt dat we de kist daar in de hoek open moeten maken, dan krijgt u de duivel te zien, die zit daar te koekeloeren, maar u moet het deksel vasthouden, dan kan hij niet ontsnappen."<p>"Wil je me helpen om het vast te houden?" vroeg de boer en hij liep naar de kist waar de vrouw de echte koster had verstopt. Die zat te beven van angst.<p>De boer deed het deksel een stukje omhoog en keek eronder: "Hu," schreeuwde hij en sprong achteruit. "Ja, ik heb hem gezien, precies onze koster. O, wat verschrikkelijk!"<p>Daar moest op gedronken worden en zo dronken ze door tot diep in de nacht.<p>"Die trol moetje mij verkopen," zei de boer. "Vraag maar wat je wilt, ik geef je er zó een hele schepel geld voor."<p>"Nee, dat kan ik niet doen," zei kleine Claus. "Denk je eens in hoeveel plezier ik van die trol heb!"<p>"Ach, maar ik wil hem zo graag hebben," zei de boer en hij bleef smeken.<p>"Goed," zei kleine Claus ten slotte, "omdat jij zo goed bent geweest om mij vannacht een dak boven mijn hoofd te geven mag je hem wel hebben. Je krijgt mijn trol voor een schepel geld, maar dan moet-ie wel boordevol zijn."<p>"Akkoord," zei de boer, "maar die kist daar moet je meenemen, die wil ik geen uur langer in huis hebben. Je kunt nooit weten of hij er nog in zit."<p>Kleine Claus gaf de boer zijn zak met de gedroogde huid en kreeg er een hele schepel geld voor terug, en niet eens afgestreken. De boer gaf hem ook een grote kruiwagen om het geld en de kist op te vervoeren.<p>"Dag!" zei kleine Claus. En weg reed hij, met zijn geld en de grote kist, waar de koster nog in zat.<p>Aan de andere kant van het bos was een grote, diepe rivier. Het water stroomde zo snel dat je nauwelijks tegen de stroom in kon zwemmen. Ze hadden er een grote, nieuwe brug overheen gebouwd. Midden op die brug bleef kleine Claus staan en zei heel hard, zodat de koster in de kist het zou kunnen horen:<p>"Wat moet ik nou toch met die stomme kist? Hij is zo zwaar, het lijkt wel of er stenen in zitten! Als ik hem nog verder rijd, word ik doodmoe. Ik zal "m maar in de rivier gooien. Als hij dan naar mijn huis drijft, is het goed, en doet hij dat niet, dan heb ik pech gehad."<p>Toen tilde hij met één hand de kist een beetje op, alsof hij hem in het water wilde gooien.<p>"Nee, niet doen!" riep de koster in de kist. "Laat me er alsjeblieft uit!"<p>"Oei!" zei kleine Claus en hij deed net of hij bang werd. "Hij zit er nog in! Dan moet ik hem helemaal meteen in de rivier gooien, dan verdrinkt hij!"<p>"O nee, o nee!" riep de koster. "Ik geef je een hele schepel geld als je het niet doet!"<p>"O, dat is een ander verhaal!" zei kleine Claus en hij maakte de kist open. De koster kroop er meteen uit, duwde de lege kist het water in en ging naar zijn huis, waar kleine Claus een hele schepel geld kreeg. Eén had hij er al van de boer gekregen, dus nu had hij zijn kruiwagen vol met geld!<p>"Dat paard heb ik goed betaald gekregen!" zei hij bij zichzelf, toen hij weer in zijn eigen kamer stond en al het geld in een grote hoop op de vloer liet vallen. "Wat zal grote Claus op zijn neus kijken als hij te weten komt hoe rijk ik van mijn ene paard ben geworden, maar ik ga het hem toch niet regelrecht vertellen!"<p>Hij stuurde een knechtje naar grote Claus om een schepelmaat te lenen.<p>"Wat zou hij daarmee moeten?" dacht grote Claus en smeerde de onderkant in met teer, zodat er iets aan zou blijven hangen van wat er gemeten werd. En dat gebeurde ook, want toen hij de schepel terugkreeg, hingen er drie nieuwe zilveren achtstuiverstukken aan.<p>"Wat krijgen we nou?" zei grote Claus en hij rende meteen naar kleine Claus. "Waar heb je al dat geld vandaan?"<p>"O, gekregen voor die paardenhuid die ik gisteravond heb verkocht."<p>"Dat is goed betaald," zei grote Claus, rende naar huis, nam een bijl, sloeg alle vier zijn paarden op hun kop, stroopte de huid eraf en reed ermee naar de stad.<p>"Huiden, huiden, wie koopt er huiden?" riep hij in de straten.<p>Alle schoenmakers en leerlooiers kwamen aanlopen en vroegen wat hij ervoor wilde hebben.<p>"Een schepel geld per stuk," zei grote Claus.<p>"Ben je gek geworden?" zeiden ze allemaal. "Dacht je dat wij het geld met schepels tegelijk konden uitgeven?"<p>"Huiden, huiden, wie koopt er huiden?" riep hij weer, maar iedereen die vroeg wat de huiden kostten, kreeg als antwoord: "Een schepel geld."<p>"Hij houdt ons voor de gek," zeiden ze allemaal en toen namen de schoenmakers hun spanriemen en de leerlooiers hun voorschoten en ze begonnen grote Claus te slaan.<p>"Huiden, huiden," jouwden ze naar hem, "we zullen je een huid geven, zo rood als van een pasgeboren biggetje! De stad uit met hem!" riepen ze en grote Claus moest heel hard lopen. Nog nooit was hij zo geslagen.<p>"Nou!" zei hij toen hij thuiskwam. "Dat zal ik kleine Claus betaald zetten. Ik sla hem dood!"<p>Nu was bij kleine Claus thuis de oude grootmoeder gestorven. Ze was weliswaar heel krengig tegen hem geweest, maar hij was toch tamelijk bedroefd. Hij nam de dode oude vrouw en legde haar in zijn warme bed. Misschien werd ze wel weer levend. Daar moest ze de hele nacht liggen en zelf zou hij in de hoek op een stoel gaan zitten slapen, dat had hij wel vaker gedaan.<p>En toen hij daar &#039;s nachts zat, ging de deur open en kwam grote Claus binnen met zijn bijl. Hij wist wel waar het bed van kleine Claus was, liep er recht op af en sloeg toen de dode grootmoeder op haar hoofd, want hij dacht dat het kleine Claus was.<p>"Ziezo!" zei hij. "Mij hou je niet meer voor de gek!" En toen ging hij weer naar huis.<p>"Wat is het toch een schurk!" zei kleine Claus. "Hij wilde me zomaar doodslaan! Wat een geluk voor omaatje dat ze al dood was, anders had hij haar nog vermoord!"<p>Toen deed hij zijn oude grootmoeder haar zondagse kleren aan, leende een paard van zijn buurman, spande dat voor de wagen en zette zijn oude grootmoeder in het zitje achter hem, want ze mocht er niet uit vallen als hij hard reed, en zo reden ze door het bos. Toen de zon opging kwamen ze bij een grote herberg. Daar stopte kleine Claus en hij ging naar binnen om een hapje te eten.<p>De herbergier had heel veel geld. Het was ook een beste man, maar zo driftig alsof hij peper in zijn kont had.<p>"Goedemorgen," zei hij tegen kleine Claus. "Jij bent vandaag vroeg op pad."<p>"Ja," zei kleine Claus, "ik moet naar de stad met mijn oude grootmoeder. Ze zit buiten op de wagen, ik krijg haar niet binnen. Wilt u haar een glas bier brengen? Maar u moet wel hard praten, want ze hoort niet zo best."<p>"Dat zal ik doen," zei de herbergier, schonk een groot glas bier in en ging daarmee naar de dode grootmoeder, die rechtop in de wagen zat.<p>"Hier, een glas bier van uw kleinzoon," zei de herbergier. Maar de dode vrouw zei natuurlijk geen woord en bleef stil zitten!<p>"Hoort u me niet?" riep de herbergier zo hard als hij kon. "Hier is een glas bier van uw kleinzoon."<p>Nog een keer riep hij het en toen nog een keer, maar omdat ze zich niet verroerde werd hij boos en gooide haar het glas recht in haar gezicht, zodat het bier haar over de neus liep en zij achterover in de wagen viel, want ze was daar wel neergezet, maar niet vastgebonden.<p>"Kijk nou toch eens!" riep kleine Claus, rende de deur uit en greep de herbergier bij zijn kladden. "Nou heb je mijn grootmoeder doodgeslagen! Kijk eens wat een groot gat in haar voorhoofd!"<p>"Maar dat ging per ongeluk!" riep de herbergier handenwringend. "Dat komt allemaal door mijn drift! Beste brave Claus, ik geef je een hele schepel geld en ik laat je grootmoeder begraven alsof het mijn eigen oma was, maar wil je alsjeblieft niks zeggen, want anders hakken ze mijn hoofd eraf en dat is zo akelig!"<p>Toen kreeg kleine Claus een hele schepel geld en de herbergier begroef de oude grootmoeder alsof het zijn eigen oma was.<p>Toen kleine Claus weer thuiskwam met al dat geld, stuurde hij meteen zijn knechtje naar grote Claus om te vragen of hij de schepelmaat mocht lenen.<p>"Wat krijgen we nou?" zei grote Claus. "Heb ik hem niet vermoord? Daar moet ik het mijne van weten!" En dus ging hij met de schepelmaat naar kleine Claus.<p>"Tjonge, waar heb je al dat geld vandaan?" vroeg hij en hij sperde zijn ogen open toen hij al het geld zag dat erbij was gekomen.<p>"Je hebt mijn grootmoeder vermoord en niet mij," zei kleine Claus. "Ik heb haar verkocht en er een schepel geld voor gekregen."<p>"Da&#039;s goed betaald!" zei grote Claus, ging gauw naar huis, nam een bijl en sloeg zijn oude grootmoeder dood. Hij legde haar in zijn wagen, reed naar de stad waar de apotheker woonde en vroeg of die een dode wilde kopen.<p>"Wie is het en hoe kom je eraan?" vroeg de apotheker.<p>"Het is mijn grootmoeder," zei grote Claus, "ik heb haar doodgeslagen voor een schepel geld."<p>"God bewaar me," zei de apotheker. "Je praat je mond voorbij! Zoiets moet je niet zeggen, want dat kan je je kop kosten!" En toen vertelde hij hem precies wat dat voor iets vreselijks was dat hij had gedaan, wat een slecht mens hij was en dat hij straf had verdiend. Grote Claus schrok daar zo van dat hij meteen in zijn wagen sprong, zijn paarden met de zweep gaf en naar huis vloog. De apotheker en alle mensen dachten dat hij gek was, en ze lieten hem dus maar rijden waarheen hij wilde.<p>"Dat zal ik je betaald zetten!" zei grote Claus toen hij weer de stad uit was. "Ja, dat zal ik je betaald zetten, kleine Claus!" en hij was nog niet thuis of hij nam de grootste zak die hij kon vinden, ging naar kleine Claus en zei: "Je hebt me weer voor de gek gehouden! Eerst heb ik mijn paarden doodgeslagen, toen mijn oude grootmoeder. Het is allemaal jouw schuld, maar nu laat ik me niet meer te grazen nemen!" En hij pakte kleine Claus beet, stopte hem in de zak, nam die op zijn rug en riep: "Ik ga je verdrinken."<p>Het was een flink eind lopen naar de rivier en kleine Claus was niet zo licht. De weg ging vlak langs de kerk, het orgel speelde en de mensen zongen heel mooi. Dus zette grote Claus de zak met kleine Claus vlak bij de kerkdeur neer en het leek hem wel een goed idee om eerst naar een psalm te gaan luisteren voor hij verder ging: kleine Claus kon er niet uit en alle mensen waren in de kerk, dus ging hij naar binnen.<p>"Oei, oei, oei," zuchtte kleine Claus in de zak. Hij woelde en draaide, maar hij kon het touw niet los krijgen. Op dat moment kwam er een stokoude herder voorbij, met krijtwit haar en een stok in zijn hand. Hij dreef een hele kudde koeien en stieren voor zich uit. Ze liepen tegen de zak op waar kleine Claus in zat en die viel om.<p>"Ach," zuchtte kleine Claus, "ik ben nog zo jong en moet nu al naar de hemel."<p>"En ik, stakker," zei de herder, "ik ben al zo oud en mag er nog niet in."<p>"Maak de zak open," riep kleine Claus, "en kruip er in mijn plaats in, dan komt u zo in de hemel."<p>"Dat wil ik vreselijk graag," zei de herder en maakte de zak open. Kleine Claus sprong er meteen uit.<p>"Pas jij op de koeien?" vroeg de oude man en kroop in de zak. Kleine Claus bond hem weer dicht en ging weg met alle koeien en stieren.<p>Even later kwam grote Claus uit de kerk. Hij nam de zak weer op zijn rug en vond wel dat die licht was geworden, want de oude herder was niet half zo zwaar als kleine Claus. "Wat is die licht geworden? Dat komt zeker omdat ik een psalm heb gehoord!" Toen ging hij naar de rivier, die heel diep en breed was, gooide de zak met de oude herder in het water en riep hem toe, want hij dacht immers dat het kleine Claus was: "Ziezo, mij hou je niet meer voor de gek!"<p>Toen ging hij op huis aan, maar op de kruising kwam hij kleine Claus tegen die daar met al zijn koeien liep.<p>"Wat krijgen we nou?" vroeg grote Claus. "Heb ik je niet verdronken?"<p>"Jawel," zei kleine Claus, "je hebt me een halfuurtje geleden in de rivier gegooid."<p>"Maar waar heb je al die prachtige koeien vandaan?" vroeg grote Claus.<p>"Dat zijn waterkoeien!" antwoordde kleine Claus. "Ik zal je het hele verhaal vertellen, en trouwens, bedankt dat je me verdronken hebt: nu ben ik boven Jan, nu ben ik echt rijk! Ik was zo bang toen ik in die zak zat en de wind mij om de oren blies, toen je me van de brug af gooide in dat koude water. Ik zonk meteen, maar het deed geen pijn, want daar beneden groeit het mooiste, zachtste gras. Daar kwam ik op neer. De zak ging meteen open en een heel mooie dame, in witte kleren en met een groene krans om haar natte haren, nam me bij de hand en zei: "Ben jij dat, kleine Claus? Hier heb je eerst wat koeien. Maar een mijl verder op de weg staat nog een hele kudde die ik je zal geven!" Toen zag ik dat de rivier een grote landweg was voor de watermensen. Op de bodem liepen en reden ze recht van de zee het land in tot waar de rivier ophoudt. Het was daar zo prachtig, allemaal bloemen en groen gras, en de vissen die in het water zwommen, schoten langs mijn oren als de vogels in de lucht. Wat waren daar &#039;n aardige mensen en wat waren daar veel koeien. Ze liepen over de wallen en langs de hekken!"<p>"Maar waarom ben je dan meteen weer naar boven gekomen?" vroeg grote Claus. "Dat had ik nooit gedaan als het daar zo heerlijk was."<p>"Ja, weet je," zei kleine Claus. "Dat is nou juist zo slim van me. Je hoorde me toch wel vertellen dat het meisje in de rivier zei dat er een mijl verder op de weg - en met weg bedoelde ze de rivier, want ergens anders kan ze niet komen - nog een hele kudde voor me stond? Maar ik weet hoe de rivier in bochten gaat, dan eens hier, dan weer daar. Dat is een reuze omweg. Je kunt beter een kortere weg nemen. Ik dacht: ik zal een stuk over land gaan, dan snijd ik bijna een halve mijl af en dan ben ik vlugger bij mijn waterkoeien."<p>"Jij bent een gelukkig man!" zei grote Claus. "Denk je dat ik ook waterkoeien krijg, als ik op de bodem van de rivier ben?"<p>"Dat zou ik wel denken," zei kleine Claus, "maar ik kan je niet naar de rivier dragen in een zak. Je bent me te zwaar. Wil je er niet zelf heen lopen en dan in de zak kruipen? Dan zal ik je er met alle plezier ingooien."<p>"Dank je wel!" zei grote Claus. "Maar als ik geen waterkoeien krijg als ik er ben, dan krijg jij klappen, daar kun je van op aan."<p>"O nee, niet doen!" En ze gingen naar de rivier. Toen de koeien, die dorst hadden, het water zagen, begonnen ze zo hard te rennen als ze konden om te gaan drinken.<p>"Kijk eens wat een haast!" zei kleine Claus. "Ze willen graag weer de rivier in."<p>"Help mij nou eerst maar," zei grote Claus, "want anders krijg je klappen!" En toen kroop hij in de grote zak, die over de rug van de stieren lag. "Stop er een steen in, want anders ben ik bang dat ik niet zink!" zei grote Claus.<p>"Dat zal wel loslopen," zei kleine Claus, maar hij stopte toch een grote steen in de zak, bond hem stevig dicht en gaf er toen een duw tegen. Plons! Daar lag grote Claus in de rivier en hij zonk meteen.<p>"Ik ben bang dat hij de koeien niet kan vinden!" zei kleine Claus en ging naar huis met alles wat hij had.\')', '(\'Oostelijk van de zon en westelijk van de maan\', 3342, \'425A\', \'Dutch\', \'Er was eens een arm boertje met een hok vol kinderen, dat zijn kroost wat eten en kleren betrof, niet veel te bieden had. Knap waren ze allemaal, maar de knapste van allen was de jongste dochter, die zo mooi was dat het aan het ongelooflijke grensde. Het was op een donderdagavond diep in de herfst. Het was lelijk weer en verschrikkelijk donker: regenen en waaien deed het, dat de wanden ervan kraakten.<p>Ze zaten om het vuur en ieder had wat onderhanden. Eensklaps werd er driemaal op de ruit getikt. De man ging naar buiten om te zien wat er aan de hand was. En toen hij buiten kwam stond daar een héél, héél grote witte beer. "Goedenavond, boer!" zei de witte beer. "Ook goedenavond!" zei de man. "Als je mij je jongste dochter wilt geven, zal ik je zo rijk maken als je nu arm bent," zei hij. Ja, het lachte de man wel toe om zo rijk te zijn, maar hij vond, dat hij er toch eerst met zijn dochter over moest spreken en hij ging naar binnen en zei dat er een grote witte beer buiten stond, die hem beloofd had hen allen heel rijk te zullen maken - als hij de jongste van hen maar kreeg. Het meisje zei nee, want ze wilde liever niet en toen ging de man weer naar buiten en wist het met de witte beer op een akkoordje te gooien en af te spreken, dat hij de volgende donderdagavond nog eens om antwoord terug zou komen.<p>Intussen gunden ze het meisje rust noch duur. Ze praatten en zaagden maar door over de rijkdom, waar ze toe zouden geraken en over hoe goed ze het ook zelf zou krijgen. En ten slotte gaf ze dan toe. Ze waste en verstelde haar lompen, knapte zich zo goed ze kon op en hield zich reisvaardig. Veel zou ze niet meekrijgen.<p>De volgende donderdagavond kwam de witte beer haar halen. Ze nam met haar bundeltje op zijn rug plaats en voort ging het. Toen ze een flink stuk hadden afgelegd, zei de witte beer: "Ben je bang?" Nee, dat was ze niet. "Houd je maar goed aan mijn pels vast, dan kan je niets overkomen," zei hij. Ze reed en ze reed en ten slotte kwamen ze aan een hoge berg. De witte beer klopte aan, er ging een poort open en toen kwamen ze in een slot. Alle vertrekken waren verlicht; het schitterde er van het goud en het zilver. Er was ook een grote zaal, waar een gedekte tafel in stond, die zo heerlijk met spijs en drank beladen was, dat geen mens zich kan voorstellen hoe heerlijk. Toen gaf de witte beer haar een zilveren schel. Als er iets was, wat ze wilde hebben, moest ze daar maar mee bellen: dan kreeg ze het.<p>Toen ze had gegeten en het al diep in de avond was, werd ze slaperig van de reis en bedacht ze, dat ze wel zin had om naar bed te gaan. Ze klingelde met de schel en ze had die nauwelijks aangeraakt of ze stond al in een slaapkamer met een opgemaakt bed, zo verrukkelijk als je je maar kunt voorstellen, met donzen dekens en zijden gordijnen met gouden franje. En alles in de kamer was van goud en zilver. Toen ze was gaan liggen en het licht had uitgedaan, kwam er een mens binnen, die naast haar ging liggen en dat was de witte beer, die &#039;s nachts zijn huid afwierp. Maar ze kreeg hem nooit te zien want altijd kwam hij pas als ze het licht al had uitgedaan. En eer het &#039;s ochtends licht werd, was hij al weer weg.<p>Het ging zo een hele poos goed, maar toen begon ze langzamerhand al stiller en droeviger te worden, want ze was de hele dag zo alleen en had zo&#039;n verlangen naar haar ouders en broers en zusters. Toen de witte beer haar vroeg wat er aan scheelde, zei ze, dat het zo terneerdrukkend was altijd maar alleen te zijn en dat ze naar haar ouders, haar broers en zusters verlangde. Dat ze zo droevig was omdat ze niet naar hen toe kon. "Daar weet ik misschien wel raad op," zei de witte beer. "Maar je moet me beloven, dat je niet met je moeder zult praten als jullie met z&#039;n tweeën zijn, maar alleen als de anderen het ook kunnen horen. Want ze zal je bij de hand willen nemen," zei hij, "en in de slaapkamer alleen met je willen praten. Maar dat mag je beslist niet doen, anders maak je ons allebei ongelukkig."<p>Op een zondag kwam de witte beer bij haar en zei dat ze nu naar haar ouders kon vertrekken. Zij zat weer op zijn rug en ze gingen weer ver en lang. Ten slotte kwamen ze aan een grote, witte boerenhoeve. Op het erf liepen haar broers en zusters te spelen en alles was zo mooi, dat het een lieve lust was om te zien. "Daar wonen je ouders nu," zei de witte beer, "maar vergeet niet wat ik je heb gezegd, anders maak je zowel jezelf als mij ongelukkig." Nee, ze wilde er wel een eed op doen, dat ze het niet zou vergeten. En toen ze dus goed aangekomen was, keerde de witte beer om.<p>Er was zo&#039;n vreugde toen ze bij haar ouders binnenstapte, dat er geen grenzen voor schenen te zijn. Ze vonden, dat ze haar niet genoeg konden bedanken voor al wat zij voor hen had gedaan. Nu hadden ze het zo goed. En allen vroegen ze haar hoe zij, waar ze was, het had. Het ging haar daar goed en ze had alles wat ze zich maar kon wensen, zei ze. Wat ze overigens precies antwoordde, zou ik niet kunnen zeggen, maar ik geloof, dat ze er niet het ware van te weten kwamen.<p>In de namiddag, toen ze warm eten hadden gehad, ging het, zoals de witte beer had gezegd: haar moeder wilde haar alleen op de slaapkamer spreken. Maar ze herinnerde zich wat de witte beer had gezegd en wilde absoluut niet. "Wat we hebben te bepraten," zei ze, "kunnen we hier ook doen." Maar hoe dan ook, ten slotte wist haar moeder haar toch over te halen en moest ze zeggen hoe ze het had. Ze zei, dat er altijd een mens bij haar in bed kwam liggen wanneer ze &#039;s avonds het licht had uitgedaan, en dat ze die nooit te zien kreeg. Want &#039;s ochtends was hij altijd voor het licht was al weer weg. Daar liep ze over te treuren, want ze wou hem zo graag eens zien, en overdag was ze altijd alleen en had ze zo&#039;n terneergedrukt gevoel. "Foei, het zou best eens een trol kunnen zijn, waar je mee in bed ligt," zei de moeder.<p>"Maar nu zal ik je een goede raad geven, dan kun je hem eens bekijken. Je krijgt een eindje kaars van me mee, dat je in je boezem stopt. Je kunt hem dan, als hij slaapt, belichten. Maar pas goed op dat je geen kaarsvet op hem laat druipen." Ze nam de kaars van haar moeder aan en verborg hem aan haar boezem. &#039;s Avonds kwam de witte beer haar weer ophalen. Toen ze een goed eind op weg waren, vroeg de witte beer of het niet was gegaan zoals hij had gezegd. Dat kon ze niet ontkennen. "Als je naar je moeder hebt geluisterd, heb je ons allebei ongelukkig gemaakt en dan is het uit tussen ons," zei hij. Nee, dat had ze helemaal niet.<p>Toen ze weer thuis waren en zij naar bed was gegaan, ging het zoals het placht te gaan: er kwam een mens bij haar liggen. Maar in de loop van de nacht, toen ze hoorde dat hij sliep, stond ze op, sloeg vuur, stak de kaars aan en belichtte hem en toen zag ze, dat hij de schoonste prins was die je je maar kunt voorstellen. En ze hield ineens zoveel van hem, dat ze het gevoel had niet verder te kunnen leven als ze hem niet dadelijk een kus gaf. Dat deed ze ook, maar op hetzelfde ogenblik drupten er drie hete druppels vet op zijn hemd zodat hij wakker werd. "O, wat heb je nu gedaan," zei hij. "Nu heb je ons beiden ongelukkig gemaakt. Als je het maar een jaar had uitgehouden, was ik verlost geweest want ik heb een stiefmoeder die me heeft behekst, waardoor ik overdag een beer en &#039;s nachts een mens ben. Maar nu moet het uit zijn tussen ons. Nu moet ik van jou weg en naar haar toe. Ze woont in een slot dat oostelijk van de zon en westelijk van de maan ligt en daar is een prinses met een neus, die drie el lang is en haar moet ik nu nemen."<p>Ze schreide en jammerde maar er was niets aan te doen, hij moest weg. Toen vroeg ze of ze dan niet mee mocht. Nee, dat ging niet. "Kun je me dan niet de weg zeggen, dan zal ik je opzoeken. Dat zal toch wel mogen?" vroeg ze. Ja, dat kon. Maar er was geen weg naar toe. Het lag oostelijk van de zon en westelijk van de maan en die plek zou ze nooit bereiken.<p>Toen ze &#039;s ochtends wakker werd waren de prins en het slot weg. Ze lag op een kleine groene plek midden in een donker, dicht bos en naast haar lag dezelfde armoedige bundel, die zij van huis meegenomen had. Toen ze de slaap uit haar ogen had gewreven en zich moe had gehuild, ging ze op weg en ze liep dagen en dagen lang tot ze bij een hoge berg kwam. Voor de berg zat een oud vrouwtje met een gouden appel te spelen. Aan haar vroeg ze of zij de weg ook wist naar de prins, die bij zijn stiefmoeder was in een slot, dat oostelijk van de zon en westelijk van de maan lag en die een prinses met een neus, die drie el lang was, moest nemen. "Waar ken je hem dan van?" vroeg de vrouw. "Of ben jij soms degene, die hem had moeten hebben?" Ja, dat was waar. "Zo zo, ben jij dat?" zei de vrouw. "Ja, ik weet ook niks meer van hem af dan dat hij in een slot, oostelijk van de zon en westelijk van de maan woont - en daar kom je laat of nooit. Maar je kunt mijn paard te leen krijgen en daarop kun je naar mijn buurvrouw rijden. Misschien kan zij het je zeggen. En als je bij haar bent, krabbel je het paard maar onder zijn linkeroor en vraag je het, naar huis te gaan. En deze gouden appel kun je ook meenemen."<p>Het meisje steeg te paard en reed tijden en tijden aan één stuk door en ten slotte kwam ze aan een berg, waar een oude vrouw met een gouden haspel zat. Haar vroeg ze of zij ook de weg wist naar het slot, dat oostelijk van de zon en westelijk van de maan lag. Ze zei, net als de andere vrouw, dat ze daar niets van wist, maar in elk geval wàs het oostelijk van de zon en westelijk van de maan. "En daar kom je laat of nooit. Maar je kunt mijn paard te leen krijgen tot mijn naaste buurvrouw; misschien weet die het. En als je bij haar bent, krabbel je het paard maar onder zijn linkeroor en vraag je het naar huis te gaan." En toen gaf zij haar ook de haspel, want die kon ze nog wel eens nodig hebben, zei ze.<p>Het meisje steeg te paard en reed weer tijden en tijden aan één stuk door, en ten slotte kwam ze bij een hoge berg. Daar zat een oud vrouwtje op een gouden rokken te spinnen. Haar vroeg het meisje ook of ze de weg naar de prins wist en waar het slot was, dat oostelijk van de zon en westelijk van de maan lag. Toen ging het weer precies hetzelfde. "Had jij de prins soms moeten hebben?" vroeg het vrouwtje. Ja, zo had het moeten zijn. Maar ook dit oudje wist van de weg niet meer dan de andere twee. Maar oostelijk van de zon en westelijk van de maan was het wel, dat wist ze zeker. "En daar kom je laat of nooit," zei ze. "Maar je kunt mijn paard te leen krijgen en dan moet je maar naar de oostenwind rijden en het hem vragen. Misschien is hij daar bekend en kan hij je daarheen blazen. Als je bij hem bent gekomen krabbel je het paard maar onder zijn linkeroor en vraag je het naar huis te gaan." En toen gaf ze haar ook het gouden rokken. "Misschien kan dat je nog wel eens van pas komen," zei de vrouw.<p>Ze reed dagen en dagen en tijden en tijden aan één stuk door, voor ze er aankwam. Maar ten slotte was ze er toch en toen vroeg ze de oostenwind of hij haar ook de weg kon zeggen naar de prins, die oostelijk van de zon en westelijk van de maan woonde. Ja, over die prins had hij wel eens horen spreken, maar de weg wist hij niet, want zo ver had hij nooit gewaaid. "Maar als je wilt zal ik je naar mijn broer, de westenwind brengen; misschien weet hij het want hij is veel sterker. Je gaat maar op mijn rug zitten, dan draag ik je er wel heen."<p>Dat deed ze en ze schoten flink op. Toen ze aangekomen waren, gingen ze naar binnen, en de oostenwind zei dat het meisje, dat hij bij zich had, degene was die de prins uit het slot, dat oostelijk van de zon en westelijk van de maan was gelegen, had zullen hebben. Ze was op reis getogen om de prins te zoeken en nu had hij, oostenwind, haar hierheen begeleid en wilde hij graag horen of de westenwind ook wist waar dat slot lag. "Nee, zover heb ik nooit geblazen," zei de westenwind. "Maar als je wilt, zal ik je naar de zuidenwind brengen, want hij is veel sterker dan een van ons beide en heeft wijd en zijd rondgezworven. Misschien kan hij het je zeggen. Je kunt op mijn rug gaan zitten, dan zal ik je er heen dragen." Ja, dat wilde ze graag.<p>Ze reisden naar de zuidenwind en lang waren ze niet onderweg, mogen we aannemen. Toen ze aankwamen, vroeg de westenwind of hij het meisje misschien ook de weg kon zeggen naar het slot oostelijk van de zon en westelijk van de maan. Zij was de bruid van de prins daarvandaan. "O ja?" zei de zuidenwind, "is ze dat? Ja, ik ben van mijn levensdagen wel overal geweest, maar zover heb ik nog nooit gewaaid. Maar als je wilt breng ik je naar mijn broer, de noordenwind. Hij is de oudste en sterkste van ons alle - en als hij niet weet waar het is, kom je er nooit achter. Je kunt op mijn rug gaan zitten, dan zal ik je naar hem toe dragen."<p>Ze ging op zijn rug zitten en hij er vandoor met een fatsoenlijke vaart. Ze waren dan ook niet lang onderweg. Toen ze aankwamen waar de noordenwind woonde, was die zo woest en dol, dat er uit de verte al een koude luchtstroom te voelen was. "Wat willen jullie?" schreeuwde hij al van verre, zodat het ze ijskoud over de rug liep. "Jij moet niet zo tekeer gaan," zei de zuidenwind. "Want ik ben het en verder het meisje, dat de prins die in het slot, oostelijk van de zon en westelijk van de maan woont, had moeten hebben. En nu wil ze jou vragen of jij die contreien kent en haar de weg erheen kunt zeggen, want ze wil hem weer zo graag terugvinden."<p>"Ja, ik weet wel waar het is," zei de noordenwind, "ik heb er eens een enkele keer een espenblad heen geblazen en daar ben ik toen zo moe van geworden, dat ik dagen lang niet in staat ben geweest om te blazen. Maar als je er per se heen wilt, en je bent niet bang in mijn gezelschap, zal ik je op mijn rug nemen en proberen of ik je er heen kan blazen."<p>Ja, ze moest en ze zou er heen - hoe dan ook. En bang was ze niet, ook al ging het er nog zo woest en wild aan toe. "Goed, goed, dan moet je hier de nacht maar overblijven," zei de noordenwind, "want we moeten de hele dag en nog meer voor ons hebben om het slot te bereiken."<p>De volgende ochtend vroeg wekte de noordenwind haar, blies zich op en maakte zich zo groot en sterk, dat het meer dan verschrikkelijk was. En toen ging het er vandoor, hoog door het luchtruim, alsof ze meteen maar naar het eind van de wereld wilden. In de dorpen stond zo&#039;n storm, dat er zowel huizen als hele bossen omver woeien. Toen ze op de oceaan kwamen, leden de schepen bij honderden schipbreuk. Maar ze vlogen maar door. Zo lang, zo lang, dat geen mens er enig idee van kan hebben hoe lang ze wel vlogen. En voortdurend ging het maar over zee, en de noordenwind werd al vermoeider en vermoeider en raakte zo uitgeput, dat hij haast niet meer in staat was om nog langer te blazen. En lager en lager daalden ze, en ten slotte vloog het meisje zo laag, dat de golftoppen om haar heen sloegen. "Ben je bang?" vroeg de noordenwind. "Nee," zei ze, dat was ze niet. Maar ze waren nu ook niet ver meer van land af.<p>En de noordenwind beschikte ten slotte over nog net genoeg kracht om haar vlak onder de vensters van het slot, dat oostelijk van de zon en westelijk van de maan lag, op het strand te werpen. Maar toen was hij er ook zo ellendig aan toe, dat hij vele dagen moest uitrusten eer hij weer naar huis kon.<p>De volgende ochtend ging ze met de gouden appel voor de vensters van het slot zitten spelen en de eerste die ze zag was de prinses met de lange neus, die de prins zou trouwen. "Hoeveel moet je voor die gouden appel van je hebben, zeg?" sprak ze door haar neus en een kier van het venster. "Die is voor goud noch goed te koop," zei het meisje. "Is die niet voor goud of goed te koop? Wat wil je er dan voor hebben? Je kunt krijgen wat je wilt," zei de prinses. "Als ik naar de prins toe mag, die hier is en vannacht bij hem mag blijven, dan kun je hem krijgen," zei zij, die met de noordenwind was gekomen. Ja, dat kon ze wel, dat zou wel gaan. De prinses kreeg de gouden appel. Maar toen het meisje &#039;s avonds in de kamer van de prins kwam, sliep hij. Ze riep hem toe en ze schudde hem huilend heen en weer, maar ze kon hem niet wakker krijgen, want ze hadden hem &#039;s avonds een slaapdrank gegeven. &#039;s Morgens, toen het begon te dagen, kwam de prinses met de lange neus en joeg haar het slot weer uit.<p>In de loop van de dag ging ze voor de vensters van het slot de haspel zitten draaien en toen ging het weer hetzelfde. De prinses vroeg wat ze ervoor wilde hebben en het meisje zei dat hij voor goud noch goed te koop was maar dat, als ze naar de prins zou mogen en &#039;s nachts bij hem blijven, de prinses de haspel kon krijgen. Maar toen het meisje bij hem boven kwam, sliep hij weer. En hoe ze ook riep en schreeuwde en aan hem schudde, hij sliep op een wijze dat er geen leven in hem was te krijgen. En toen het begon te dagen, kwam de prinses met de lange neus en joeg haar weer de deur uit.<p>In de loop van de dag ging het meisje voor de vensters van het slot op haar gouden rokken zitten spinnen en dat rokken wilde de prinses met de lange neus ook hebben. Ze deed het raam open en vroeg wat ze ervoor moest hebben. Het meisje zei, nu net als de beide vorige keren, dat het rokken voor goed noch goud te koop was, maar als ze naar de prins mocht en &#039;s nachts bij hem mocht blijven, de prinses het rokken zou krijgen. Ja, dat mocht ze best.<p>Maar nu zaten in dat slot enkele christenmensen gevangen en die waren in de kamer, die naast die van de prins lag. Zij hadden gehoord dat daarbinnen een vrouwspersoon was geweest, die twee nachten aan één stuk door had zitten huilen en roepen en dat hadden ze tegen de prins gezegd. &#039;s Avonds, toen de prinses met de slaapdrank kwam, deed hij alsof hij dronk, maar in werkelijkheid wierp hij de drank over zijn schouder, want hij begreep nu heel goed dat het een slaapdrank was.<p>Toen het meisje deze keer binnenkwam was de prins wakker en toen moest ze vertellen hoe ze in het slot was gekomen. "Nou, je komt nog net op het goede moment ook," zei de prins, "want morgen zouden we bruiloft hebben gehad. Maar ik wil die neus niet en jij bent de enige, die me kan verlossen. Ik zal zeggen dat ik wil zien wat mijn bruid kan. En dan zal ik haar vragen dat hemd met die drie kaarsvlekken te wassen. Dat zal ze wel proberen, want ze weet niet dat jij dat kaarsvet erop gemorst hebt. Maar daar is christenvolk voor nodig en niet zulk trollentuig. En dan zal ik zeggen, dat ik geen ander tot bruid wil hebben dan degene, die dat hemd schoon kan krijgen. En jij kunt het, dat weet ik."<p>Die nacht was er grote vreugde en blijdschap in de kamer van de prins. En de volgende ochtend, toen er bruiloft gehouden zou worden, zei de prins: "Nu wil ik eerst eens zien wat mijn bruid kan." Ja, dat was best, zei zijn stiefmoeder. "Ik heb een fijn hemd, dat ik als bruidegomhemd wil gebruiken, maar er zijn drie kaarsvlekken op gekomen die er afgewassen moeten worden. En nu heb ik bezworen, dat ik geen ander tot vrouw neem dan het meisje dat ze eraf kan wassen. Kan ze dat niet eens dan is ze niet waard mij te bezitten."<p>Wel, daar was geen kunst aan. De vrouwen gingen er op in en zij met de lange neus sloeg aan het wassen, zo goed ze kon. Maar hoe meer ze waste en wreef, hoe groter de vlekken werden. "O, jij kunt niet wassen," zei de oude trollenvrouw, haar moeder. "Laat ik maar eens!" Maar ze had het hemd nog niet beet of het werd nog vuiler en hoe meer ze waste en wreef, des te groter werden de vlekken. Toen gingen de andere trollen die voor de bruiloft waren gekomen, aan het wassen. Maar hoe langer het duurde hoe vuiler en viezer het hemd werd en ten slotte zag het eruit alsof het in de schoorsteenpijp had gezeten. "Jullie kunnen er niets van," zei de prins. "Daar buiten zit een bedelkind voor het venster en ik ben er zeker van, dat die veel beter kan wassen, dan één van jullie allen. Kom eens binnen, meisje!" riep hij. En ze trad binnen. "Kun je dat hemd hier schoon wassen?" vroeg hij. "O, ik weet niet," zei ze, "ik zou het eens moeten proberen." En ze had het hemd nog niet in handen en in het water gedoopt of het was al verblindend wit, als pas gevallen sneeuw - ja, witter nog. "Jou wil ik hebben," zei de prins.<p>Toen werd de oude trollenvrouw zo boos, dat ze barstte en de prinses met de lange neus en de kleine trolletjes barstten zeker ook want ik heb sindsdien nooit meer iets over ze gehoord. De prins en zijn bruid verlosten toen al de christenlieden die daar gevangen gehouden werden, namen vervolgens zoveel goud en zilver mee als ze maar konden torsen en reisden toen zo ver mogelijk van het slot weg - dat slot oostelijk van de zon en westelijk van de maan.\')', '(\'Per, Paul en Espen Assepasser\', 3343, \'577\', \'Dutch\', \'Er was eens een man, die drie zonen had, Per, Paul en Espen Assepasser. Maar meer dan drie zonen bezat hij dan ook niet, want hij was zo arm dat hij geen hele draad aan zijn lijf had. En daarom zei hij eeuwig en altijd dat de jongens de wereld maar in moesten trekken om hun brood te verdienen; bij hem thuis was het toch maar honger lijden.<p>Een flink eind van zijn huisje vandaan lag het koninklijk slot en vlak voor de vensters van de koning groeide een eik, die zo groot en omvangrijk was, dat hij het slot al het licht benam. De koning had al heel veel geld uitgeloofd voor degene die de eik zou kunnen omhakken. Maar niemand slaagde daarin, want zo gauw je een paar splinters van de stam afkapte, groeide er weer tweemaal zoveel aan. Verder wilde de koning een put hebben, die het hele jaar door water zou bevatten. Want al zijn buurlui hadden een put, maar hij had er geen en dat vond de koning een schande. Voor degene die een put kon graven, die het hele jaar water gaf, had de koning zowel geld als goederen uitgeloofd. Er was niemand, die het kon, want het koninklijk slot lag héél, héél hoog en als je daar een paar duim groef, stootte je al op de harde rots. Maar aangezien de koning het nu eenmaal in zijn hoofd had gezet dat hij deze dingen gedaan wilde hebben, liet hij wijd en zijd van alle kerkheuvels omroepen, dat degene, die de grote eik voor het koninklijk slot kon omkappen en hem zo&#039;n put kon verschaffen, dat hij het hele jaar door water had, de koningsdochter en het halve rijk zou krijgen.<p>Er waren er genoeg, die het wilden proberen, dat zal iedereen zich kunnen voorstellen, maar hoe ze ook hakten en kapten en hoe ze ook groeven en het beproefden, niets hielp; de eik werd bij elke houw dikker en dikker en de rots werd ook niet zachter. Na een poosje wilden de broers hun geluk ook eens gaan beproeven en dat deed hun vader veel plezier, want ook al verdienden ze de koningsdochter en het halve rijk niet, dan kon het toch nog wel gebeuren, dat ze onderweg ergens bij een eerzaam man in dienst zouden kunnen treden, dacht hij. En meer wenste hij niet. En omdat de broers er nu zelf toespelingen op maakten, dat ze wel eens naar het koninklijk slot wilden, gaf hun vader hun ogenblikkelijk zijn toestemming. Waarna Per en Paul en Espen Assepasser op weg togen.<p>Toen ze een eindje hadden gelopen, kwamen ze aan een helling vol sparren, en daarboven was een vlakte met steile wanden. Daar hoorden ze maar aan één stuk door hakken. <p>"Ik vraag me met verbazing af wat daar toch zo aan het hakken is," zei Espen Assepasser. <p>"Jij en je verbazing zijn er twee," zeiden Per en Paul. "Wat valt er te verbazen als er ergens een houthakker staat te kappen!" <p>- "Ik zou voor de grap toch wel eens willen zien, wat het is," zei Espen Assepasser en toen ging hij alleen weg. <p>"Nu je nog zo&#039;n kind bent zou het het beste zijn als je maar dicht bij ons bleef," riepen zijn broers hem nog na. Maar hij trok zich niets van hun woorden aan en liep heuvelopwaarts in de richting van waar hij meende dat het geluid kwam. Toen hij er was, zag hij een bijl maar aan één stuk door op de voet van een dennenboom staan hakken. <p>"Goeiendag!," zei Espen Assepasser, "sta jij hier zo in je eentje te hakken?" <p>- "Ja, ik heb hier al een eeuwigheid staan hakken en maar aldoor op jou gewacht," antwoordde de bijl. <p>"Nou, hier ben ik dan," zei Espen. Hij nam de bijl, haalde hem van de steel en stopte bijl en steel in zijn ransel.<p>Toen hij weer bij zijn broers kwam, begonnen die hem uit te lachen en voor de mal te houden. "Wat heb je dan voor merkwaardigs op die bergvlakte gezien?" vroegen ze. <p>"O, het was maar een bijl, die we hoorden," zei Espen.<p>Toen ze weer een poosje hadden gelopen, kwamen ze onder een steile rots. Daarboven hoorden ze iets hakken en graven. <p>"Dit verbaast mij werkelijk en ik vraag me af wat daar op die steile rots toch zo aan het hakken en graven kan zijn," zei Espen Assepasser. <p>"Jij en je verbazing zijn twee," zeiden Per en Paul weer. "Heb je dan nog nooit een specht op een boom horen hakken en pikken?" <p>- "Ja, maar ik zou voor de grap toch wel eens willen gaan zien wat het is," zei Espen. En hoe ze hem ook uitlachten en voor de mal hielden, hij trok er zich allemaal niets van aan. Hij ging op weg naar de rots en toen hij onder de top was gekomen, zag hij daar een houweel staan hakken en graven.<p>"Goeiendag!" zei Espen Assepasser, "sta jij hier maar zo in je eentje wat te hakken en te graven?" <p>- "Ja, dat doe ik," zei het houweel, "ik heb hier al een eeuwigheid staan hakken en aldoor op jou gewacht." <p>- "Nou, hier ben ik dan," zei Espen weer. Hij nam het houweel, haalde de steel er af, borg de stukken in zijn ransel op en daalde toen weer naar zijn broers af.<p>"Je hebt zeker iets verschrikkelijk bijzonders op die rots gezien?" zeiden Per en Paul. <p>"O, zoveel bijzonders was het nu ook weer niet; we hoorden alleen maar een houweel," zei Espen.<p>Nu gingen ze weer een heel eind gezamenlijk verder, tot ze bij een beek kwamen. Dorst hadden ze alle drie, aangezien ze al zo&#039;n eind gelopen hadden. En ze gingen bij de beek liggen om wat te drinken. <p>"Ik ben werkelijk stomverbaasd over al dat water en vraag me af, waar dat toch wel vandaan komt," zei Espen Assepasser. "Als jij niet al gek bent, dan verbaas je je binnenkort nog gek," zeiden zijn broers. "Waar die beek vandaan komt? Heb jij dan nog nooit water uit een wel in de aarde zien komen?" - "Ja, maar ik zou voor de grap toch wel eens willen zien, waar het precies vandaan komt," zei Espen.<p>Hij liep langs de beek omhoog. En hoe zijn broers ook riepen en lachten, niets hielp; hij klauterde verder. Toen hij al heel hoog was, werd de beek steeds kleiner en kleiner en toen hij haar nog een eindje had gevolgd, zag hij een grote walnoot. Daar kwam water uit sijpelen. "Goeiendag!" zei Espen weer. "Lig jij hier maar zo in je eentje te sijpelen en te sieperen?" - Ja, dat doe ik," zei de walnoot, "ik heb hier al een eeuwigheid zo liggen sijpelen en sieperen en op jou liggen wachten." - "Nou, hier ben ik dan," zei Espen. Hij nam een dot mos en duwde het mos in het gat, zodat er geen water meer uit kon komen. Vervolgens stopte hij de walnoot in zijn ransel en daalde weer naar zijn broers af.<p>"Nu heb je zeker wel gezien waar het water vandaan komt? Het zag er zeker wel verschrikkelijk bijzonder uit, is "t niet?" spotten Per en Paul. "O, het kwam alleen maar uit een gat," zei Espen. Toen lachten de beide anderen zich haast een ongeluk en hielden hem weer voor de mal. Maar Espen trok zich er niets van aan. "Ik wou het nu eenmaal eens zien," zei hij.<p>Toen ze weer een eind hadden gelopen kwamen ze bij het koninklijk slot. Maar aangezien iedereen in het koninkrijk had gehoord, dat je de koningsdochter en het halve rijk kon winnen als je de grote eik omkapte en een put voor de koning groef, waren er zoveel mensen gekomen die hun geluk hadden beproefd, dat de eik nu twee maal zo groot en dik was als eerst. Want voor elke spaander, die er afgehakt was waren er twee in de plaats gekomen. Daarom had de koning nu afgekondigd, dat als diegene die probeerde de eik te vellen maar er niet in slaagde, naar een eiland zou worden verbannen en hem een stuk van zijn oren zou worden afgeknipt.<p>De twee broers Per en Paul lieten zich hierdoor echter niet afschrikken. Ze dachten beslist dat ze de eik wel om zouden krijgen. En Per, die de oudste was, zou het het eerst proberen.<p>Maar het verging hem net als alle anderen, die hun krachten op de eik hadden beproefd: voor elke spaander die hij er afsloeg, groeiden er twee aan. En toen namen &#039;s konings dienaren hem beet, knipten hem een stuk van beide oren af en brachten hem naar het eiland.<p>Nu wilde Paul zijn geluk beproeven maar het ging hem evenzo. Toen hij een stuk of drie houwen had gegeven en ze zagen, dat de eik alweer begon te groeien, namen &#039;s konings mannen ook hem mee en zetten hem af op het eiland. En van hem knipten ze de oren nog korter af want ze vonden dat hij nu toch wel had kunnen oppassen.<p>Toen wilde Espen aan de gang gaan. "Als je er dan zo graag als een geoormerkt schaap uit wilt zien, wil ik je best meteen de oren afknippen, dan hoef je je niet druk te maken," zei de koning - hij was natuurlijk boos vanwege Espens broers. "Ik zou het voor de grap toch wel eens willen proberen," zei Espen. Nou, dat moest dan maar, de gevolgen waren voor hemzelf. Hij haalde de bijl uit zijn ransel en stak hem weer op de steel.<br>"Kap af!" zei Espen tot de bijl.<br>Toen begon die te hakken, dat de spaanders in het rond vlogen en het duurde niet lang of de eik moest het opgeven en lag op de grond. Toen dat was volbracht, haalde Espen het houweel te voorschijn en zette het op de steel.<br>"Graaf zelf!" zei Espen.<br>Toen begon het houweel zo te hakken en te graven, dat aarde en stenen in het rond vlogen, en zo moest er wel een put ontstaan, zul je begrijpen. Toen hij deze zo diep en groot had als hij wilde, haalde Espen Assepasser de walnoot te voorschijn en legde hem op de bodem; vervolgens haalde hij er de dot mos uit.<br>"Sijpel en sieper!" zei Espen.<br>Toen begon de noot zo te lopen, dat het water het gat uitspoot en na een poosje was de put tot de rand toe vol.<p>Toen had Espen dus de eik omgekapt, die de koning het licht had benomen en hem een put verschaft. Meteen kreeg hij dan ook de koningsdochter en het halve rijk, zoals de koning had beloofd.<br>\')', '(\'Van den man die dacht dat hij gestorven was\', 8235, \'1313A\', \'Dutch\', \'"Een boer is altijd dom," zeggen ze. Maar ik weet van een boer, die was dan allemachtig dom. Daarvan zal ik je ers wat vertellen.<p>Die boer dan had natuurlijk een wijf; en de vrouw met de meid en den knecht hielden hem dikwijls genoeg voor den gek, maar dat merkte hij niet en hij had ook nooit gemerkt dat hij dommer was dan andere menschen.<p>Op een goeien dag gebeurde het dat er op het land niet te werken viel, en de boer besloot maar eens uit rijden te gaan. Hij zadelde zijn ezel en ging op rit; maar hij nam een bijl mee, want je kon nooit weten waar het goed voor was. Zoo kwam hij in een bosch en hij dacht: "Hier staan zooveel boomen; laat ik nou ers probeeren hoe scherp mijn bijl wel is." Dus hij van zijn ezel en aan het hakken. Het beviel hem best en hij sloeg met ferme slagen in een boom. Net kwam er een heer voorbij en toen die hem zoo zag slaan, zei hij: "Wel vrind, als je zoo door blijft hakken, dan zal die boom ook gauw omvallen." Maar de boer dacht: "Wat zou zoo&#039;n heer er van weten!" en hij hakte door. Maar ja, het was zooals de heer gezeid had. De boom viel om. "Drommels," dacht de boer, "als hij dat voorspellen kon, dan weet hij meer. Dien man moet ik hebben." Dus hij hem achterna. "Hoor eens, mijnheer, jij weet zooveel, kan-je me dan misschien ook zeggen wanneer ik dood zal gaan?" "Wel ja," zei de heer, "als de ezel driemaal gescheten heeft ben-jij dood." Daar schrok de boer van. "Wel, wel, dat is me wat," dacht hij. "Wat zal dat een consternatie geven als de ezel drie keer schijt voor ik thuis ben, want dan zullen ze niet weten waar ze me zoeken moeten. Laat ik dus zorgen dat ik gauw thuiskom." Dat hij op den ezel en het beest gejaagd van heb ik jou daar! Nou had de ezel goed loopen grazen, dat het duurde niet lang of "prrt!" daar deed de ezel wat. Hij er op geslagen; maar jawel, daar was het voor de tweede maal "prrt!" en weer deed de ezel wat onfatsoenlijks. "Dat loopt mis," dacht de boer; "maar ik weet raad." Hij stak een houten stop in den ezel zijn achterste en toen maar weer verder, zoo hard als de ezel loopen wou. Maar wat gebeuren moet dat gebeurt. Op eens vloog de stop er uit en het ging weer: "prrt!" "Dat is de derde keer," zei de boer, "nou ben ik dus dood," en meteen liet hij zich op den weg neervallen.<p>Zoo kwam de ezel dan alleen thuis. "Dat&#039;s vreemd," dachten ze; dus vrouw, meid, knecht, allemaal gaan ze op zoek. En, jawel, na een poos vonden ze hem. Ze riepen, ze schudden; maar hij gaf geen antwoord. Ze keerden hem om; maar hij liet met zich doen wat ze wilden. &#039;t Verveelde hem mooi, maar wat kon hij er aan doen? Toen ze al maar volhielden met vragen: "Baas, waarom antwoordt je niet?" kon hij het eindelijk niet langer uithouden en hij zei knorrig: "Zien jelui dan niet, dat ik dood ben?" Nou, toen werd er gelachen, dat kun-je begrijpen! Maar ze hebben toch nog heel wat moeite gehad om hem aan zijn verstand te brengen, dat hij maar het wijste deed om weer levend te worden.\')', "('Vande Mier ende Krekel', 8842, '280A', 'Dutch', 'De magre Krekel nu van s&#039;winters kou bespronghen,<br>Zocht aen&#039;t kloeck Mierken heyl, tot bedelen gedrongen,<br>En met een heesche stem viel &#039;tbezich dierken aen;<br>Erbermt u Iuffrou Mier! en om een weynigh graen<br>My ongetroost niet laet, noch hongers nood bezuren,-<br>Mijn armoe wat vervult, en opent uwe schuren.<br>Maer &#039;twacker beestien vry van kommer en ellend,<br>Den Krekel heeft aldus zijn traegheyd voorgewend:<br>Draeght nu verschulde straf, draeght nu &#039;tvermaledijden<br>Die al den zomer sleet in wellust en verblijden,<br>Die d&#039;aengename tijd en zegen hebt veracht,<br>En slempende uwen oegst verquist en doorghebracht.<br>‘Het kostelijcxste pand en kleynood uytgenomen<br>‘Is d&#039;altijd vliende tijd, die huyden omgekomen<br>‘Niet morgen weder keert: wijs is hy van beraet<br>‘Die s&#039;tijds gelegentheyd beooght en gade slaet.<br>‘Die op geen weelde steunt, noch die, hoe hoogh gezeten,<br>‘D&#039;aenstaende zwarigheyd lichtveerdigh gaet vergeten.')", '(\'Wat vader doet is altijd goed\', 2528, \'1415\', \'Dutch\', \'Ik zal je een verhaaltje vertellen dat ik heb gehoord toen ik klein was. ledere keer dat ik het later weer hoorde, vond ik het nog mooier geworden, want met verhaaltjes gaat het net als met mensen: hoe ouder ze worden, hoe mooier. Dat is juist het leuke ervan. Je bent toch wel eens buiten de stad geweest? Je hebt toch wel eens een echt oud boerenhuisje met een rieten dak gezien? Daar groeit vanzelf mos en onkruid op. Op de nok zit een ooievaarsnest, want ooievaars kun je niet missen. De muren zijn scheef, de raampjes laag en er is er maar één dat open kan. De bakoven steekt als een dik buikje uit de muur en de vlierstruik hangt over het hek, waar ook een vijvertje is met een eend of haar jongen, net onder de knoestige wilgeboom. En dan is er natuurlijk ook de waakhond die naar alles en iedereen blaft.<p>Precies zo&#039;n boerenhuisje stond er buiten de stad en daar woonden een paar mensen in, een boer en een boerin. Hoe weinig ze ook bezaten, één ding konden ze toch missen. <p>Dat was een paard dat langs de slootkant liep te grazen. Vader reed erop naar de stad, de buren leenden het en de ene dienst is de andere waard, maar het zou toch voordeliger voor hen zijn om het paard te verkopen of het tegen het een of ander te ruilen waar ze nog meer plezier van konden hebben. Maar wat moest dat zijn? &#039;Daar heb jij het meest verstand van, vader!&#039; zei de vrouw. &#039;Er is net markt in de stad; rij daar maar naar toe, verkoop het paard of doe een goede ruil. Als jij naar de markt gaat, is het altijd de moeite waard.&#039;<p>En toen bond ze zijn halsdoek vast, want dat kon ze echt beter dan hij. Ze deed er een dubbele strik in, want dat stond zo zwierig, en toen streek ze zijn hoed glad<p>met haar vlakke hand en ze kuste hem op zijn warme lippen, en toen reed hij weg op het paard dat verkocht ging worden of geruild. Ja, vader had er verstand van! De zon brandde en er was geen wolkje aan de hemel. De weg was stoffig, er gingen veel mensen naar de markt, op wagens, te paard of op hun eigen benen. Het was stikheet en er was nergens schaduw onderweg.<p>Er liep iemand met een koe, zo prachtig als een koe maar kan zijn. Die geeft vast lekkere melk, dacht de boer, het zou een goede ruil zijn wanneer hij die kon krijgen.<p>&#039;Weet je wat, jij daar met die koe!&#039; zei hij. &#039;Wij moeten eens even samen praten, weetje. Een paard kost, geloof ik, meer dan een koe, maar dat doet er nu even niet toe. Ik heb meer aan een koe. Zullen we ruilen?&#039;<p>&#039;Ja, goed,&#039; zei de man met de koe en toen ruilden ze.<p>Dat was gebeurd en nu had de boer om kunnen keren, want hij had nu gedaan wat hij wilde. Maar omdat hij nu eenmaal had bedacht dat hij naar de markt zou gaan, wilde hij ook naar de markt, alleen maar om te kijken. Dus liep hij verder met zijn koe. Hij liep stevig door en de koe liep stevig door en zo liepen ze algauw naast een man die een schaap aan de lijn had. Het was een mooi schaap, flink uit de kluiten gewassen, en het zat goed in de wol.<p>Dat zou ik wel willen hebben! dacht de boer. Dat zou genoeg te grazen hebben op onze slootkant en in de winter kunnen we het binnen in de kamer halen. Eigenlijk zou het beter voor ons zijn om een schaap te houden dan een koe. &#039;Zullen we ruilen?&#039;<p>Dat wilde de man van wie het schaap was, best en toen werd de ruil gedaan en de boer liep verder met zijn schaap. Bij<p>een muurtje zag hij een man met een grote gans onder zijn arm. &#039;Wat een dikkerd,&#039; zei hij. &#039;Goed in de veren en lekker vet! Wat zou die er goed uitzien aan een paaltje bij ons vijvertje. Het zou echt iets voor moeder de vrouw zijn om daar schillen voor te bewaren. Ze heeft al zo vaak gezegd: "Hadden we maar een gans!" Nou, die kan ze krijgen en dat zal ze ook! Wil je ruilen? Ik geef je mijn schaap in ruil voor de gans en nog een bedankje op de koop toe!&#039; Dat wilde de andere man best en toen ruilden ze. <p>De boer kreeg de gans. Hij was nu vlak bij de stad, het werd drukker op de weg, het was een gedrang van mensen en dieren. Ze liepen over de weg en langs de slootkant, tot aan het aardappelveldje van de tolbaas, die daar zijn kip had vastgebonden zodat ze niet van schrik zou weglopen en verdwalen. Het was een kipje met een kort kontje, ze knipperde met haar ene oog en ze zag er goed uit.<p>&#039;Tok, tok!&#039; zei ze. Wat ze daarbij dacht, zou ik niet kunnen zeggen, maar de boer dacht toen hij haar zag: Dat is de mooiste kip die ik ooit heb gezien, mooier dan de broedkip van de dominee. Die zou ik wel willen hebben. Een kip vindt altijd wel een graantje, die kan bijna voor zichzelf zorgen. Ik geloof dat het een goede ruil is als ik die in de plaats van de gans kan krijgen. &#039;Zullen we ruilen?&#039; vroeg hij. &#039;Ruilen?&#039; vroeg de ander. &#039;Tja, dat is zo gek nog niet.&#039; <p>En toen ruilden ze. De tolbaas kreeg de gans en de boer kreeg de kip.<p>Hij had al heel wat gedaan op die tocht naar de stad, het was warm en hij was moe. Hij had een borrel nodig en een boterham. Hij was bij de herberg en wilde naar binnen, maar de knecht wilde naar buiten, hij kwam hem in de deur tegen met een stampvolle zak. &#039;Wat heb je daar?&#039; vroeg de boer. &#039;Rotte appels!&#039; antwoordde de knecht. &#039;Een zak vol, voor de varkens.&#039;<p>&#039;Wat vreselijk veel! Ik wou dat moeder de vrouw dat eens kon zien. Vorig jaar zat er maar één appel aan de oude boom bij de turfschuur. Die appel hebben we bewaard, op de dekenkist, tot hij barstte. <p>Het is toch een rijkdom, zei moeder de vrouw, maar nu zou ze eens rijkdom kunnen zien! Dat zou ik haar graag gunnen!&#039;<p>&#039;Wat geef je me ervoor in de plaats?&#039; vroeg de knecht.<p>&#039;Geven? Ik geef je mijn kip in ruil,&#039; en toen gaf hij hem de kip in ruil, kreeg de appels en ging toen de kroeg binnen, recht naar de tapkast. Zijn zak appels zette hij tegen de kachel, maar die was aan en daar dacht hij niet aan. Er waren veel bezoekers in de herberg, paardenhandelaren, veekooplui en twee Engelsen, en die zijn zo rijk dat hun zakken uitscheuren van de gouden munten. Wedden doen ze ook, luister maar! &#039;Pss! Pss!&#039; Wat was dat voor een geluid bij de kachel? De appeltjes begonnen te poffen.<p>&#039;Wat is dat?&#039; Nou, dat kregen ze meteen te horen, het hele verhaal over het paard dat tegen een koe geruild was, tot en met de rotte appeltjes.<p>&#039;Wat zul jij op je kop krijgen van je vrouw als je thuiskomt,&#039; zeiden de Engelsen. &#039;Het huis zal te klein zijn!&#039; &#039;Ik krijg kusjes en niet op mijn kop!&#039; zei de boer. &#039;Moeder de vrouw zal zeggen: "Wat vader doet, is altijd goed!&#039;" &#039;Zullen we wedden?&#039; vroegen ze. &#039;Om ponden gouden munten. Honderd pond is een scheepspond!&#039;<p>&#039;Een schepel vol is genoeg!&#039; zei de boer. &#039;Ik kan alleen maar een schepel vol appels en mezelf en moeder erbij inzetten, maar dat is meer dan een afgestreken schepel, dat is de maat vol!&#039;<p>&#039;Top, top!&#039; zeiden ze en toen was de weddenschap gesloten.<p>De wagen van de herbergier werd voorgereden, de Engelsen erop, de boer erop,<p>de rotte appels erop, en zo reden ze naar het huis van de boer. &#039;Goedenavond, moeder!&#039; &#039;Van hetzelfde, vader.&#039; &#039;Ik heb geruild!&#039;<p>&#039;Jij hebt er verstand van,&#039; zei de vrouw, ze sloeg haar armen om zijn middel en ze vergat de zak en de gasten. &#039;Ik heb het paard tegen een koe geruild.&#039; &#039;Wat heerlijk, al die melk!&#039; zei de vrouw. &#039;Dan kunnen we pap, boter en kaas op tafel zetten. Wat een goede ruil!&#039; &#039;Ja, maar die koe heb ik weer tegen een schaap geruild!&#039;<p>&#039;Dat is ook veel beter!&#039; zei de vrouw. &#039;Jij denkt altijd zo goed na; voor een schaap hebben we precies genoeg gras. Dan krijgen we schapemelk en schapekaas en wollen sokken, en zelfs een wollen nachthemd. Dat krijg je niet van een koe, want die verliest alleen haar haren. Wat ben je toch een attente man!&#039; &#039;<p>Maar het schaap heb ik tegen een gans geruild!&#039;<p>&#039;Krijgen we dan dit jaar eindelijk gebraden gans met Sint-Maarten, vadertje? Jij denkt er ook altijd aan om me een plezier te doen. Wat lief van je! De gans kan aan een paaltje vastgebonden staan en dan is hij tegen Sint-Maarten vetgemest!&#039; &#039;Maar de gans heb ik tegen een kip geruild,&#039; zei de man. &#039;Een kip, wat een goede ruil,&#039; zei de<p>vrouw. &#039;Een kip legt eieren, die broedt ze uit, we krijgen kuikens, we krijgen een ren vol kippen, dat heb ik altijd zo graag gewild!&#039;<p>&#039;Ja, maar de kip heb ik tegen een zak rotte appels geruild.&#039;<p>&#039;Nu moet ik je echt een zoen geven,&#039; zei de vrouw. &#039;Dank je wel, liefje. Ik zal je iets vertellen. Toen je weg was, wilde ik iets echt lekkers voor je klaarmaken. Eierstruif met bieslook. De eieren had ik, de bieslook niet. <p>Toen ging ik naar de schoolmeester, die hebben bieslook, dat wist ik, maar die is gierig, dat mens! Ik vroeg wat te leen. Lenen? zei ze. Er zou niets in onze tuin groeien, niet eens een rotte appel, niets wat ik haar zou kunnen lenen. Nu kan ik haar er wel tien lenen, of een hele zak vol. Wat een grap, vader!&#039; <p>En toen kuste ze hem midden op zijn mond.<p>&#039;Zo mag ik het zien,&#039; zeiden de Engelsen. &#039;Steeds bergafwaarts en steeds even blij. Dat is het geld wel waard!&#039; En toen betaalden ze de boer, die kusjes kreeg en niet op zijn kop, een scheepspond goud. <p>Het loont altijd als een vrouw inziet en uitlegt dat vader het verstandigst is en dat wat hij doet, altijd goed is. <p>Kijk, dat is me een verhaal! Dat heb ik gehoord toen ik klein was en nu heb jij het ook gehoord en nu weetje: wat vader doet, is altijd goed.\')']